# -*- mode: mandoku-view -*-
#+TITLE: 史記索隱
#+DATE: 2015-09-23 09:41:20
#+PROPERTY: JUAN 29
<pb:KR2a0003_WYG_029-1a>¶
欽定四庫全書¶
　史記索隠卷二十九¶
　　　　　　　　　　　　唐　司馬貞　撰¶
　十二本紀述贊¶
五帝本紀¶
帝出少典居于軒丘旣代炎厯遂禽蚩尤高陽嗣位靜¶
深有謀大小逺近莫不懐柔爰洎帝嚳列聖同休帝摰¶
之弟其名放勲就之如日望之如雲郁夷東作昧谷西¶
<pb:KR2a0003_WYG_029-1b>¶
曛明揚側陋𤣥徳升聞能讓天下賢哉二君¶
夏本紀¶
堯遭鴻水黎人阻饑禹勤溝洫手足胼胝言乘四載勲¶
履四時娶妻有日過門不私九土既理𤣥珪錫茲帝啟¶
嗣立有扈違命五子作歌太康失政羿浞侵侮夏室不¶
競降于孔甲擾龍乖性嗟彼鳴條其終不令¶
殷本紀¶
簡狄吞乙是為殷祖𤣥王啓商伊尹負俎上開三面下¶
<pb:KR2a0003_WYG_029-2a>¶
獻九主旋師秦卷繼相臣扈遷囂圯耿不常厥土武乙¶
無道禍因射天帝辛淫亂拒諫賊賢九侯見醢炮烙興¶
焉黄鉞斯仗白旗是懸哀哉瓊室殷祀用遷¶
周本紀¶
后稷居邰太王作周丹開雀錄火降烏流三分旣有八¶
百不謀蒼兕誓衆白魚入舟太師抱樂箕子拘囚成康¶
之日政簡刑措南廵不還西服莫附共和之後王室多¶
故檿弧興謡龍漦作蠧頽帶荏禍實傾周祚¶
<pb:KR2a0003_WYG_029-2b>¶
秦本紀¶
栢翳佐舜皂斿是旌蜚廉事紂石椁斯營造父善馭封¶
之趙城非子息馬厥號秦嬴禮樂射御西垂有聲襄公¶
救周始命列國金祠白帝龍祚水徳祥應陳寳妖除豐¶
特里奚致霸衛鞅任刻厥後吞并卒成凶慝¶
秦始皇本紀¶
六國陵替二周淪亡并一天下號為始皇阿房雲構金¶
狄成行南遊勒石東瞰浮梁滈池見遺沙丘告喪二世¶
<pb:KR2a0003_WYG_029-3a>¶
矯制趙高是與詐因指鹿災生噬虎子嬰見推思報君¶
父下乏忠佐上乃庸主欲振頽綱云誰克補¶
項羽本紀¶
亡秦鹿走偽楚狐鳴雲鬱沛谷劎挺吳城勲開魯甸勢¶
合碭兵卿子無罪亞父推誠始救趙歇終誅子嬰違約¶
王漢背闗懐楚常遷上游臣迫故主靈壁大振成臯久¶
拒戰非無功天實不與嗟彼葢代卒為凶豎¶
高祖本紀¶
<pb:KR2a0003_WYG_029-3b>¶
高祖初起始自徒中言從泗上即號沛公嘯命豪傑奮¶
發材雄彤雲鬱碭素靈告豐龍變星聚虵分徑空項氏¶
主命負約棄功王我巴蜀實憤于衷三秦既北五兵遂¶
東汜水即位咸陽築宫威加四海還歌大風¶
吕太后本紀¶
高祖猶微吕氏作妃及正軒掖尚私食其志懐安忍情¶
挾猜疑置鴆齊悼殘彘戚姬孝惠崩殞其哭不悲諸吕¶
用事天下示私大臣葅醢支孽芟夷禍盈斯驗蒼狗為¶
<pb:KR2a0003_WYG_029-4a>¶
災¶
孝文本紀¶
孝文在代兆遇大横宋昌建册絳侯奉迎南面而讓天¶
下歸誠務農先籍布徳偃兵除帑削謗政簡刑清綈衣¶
率俗露臺罷營法寛張武獄恤緹縈霸陵如故千年頌¶
聲¶
孝景本紀¶
景帝即位因修靜黙勉人於農率下以徳制度斯創禮¶
<pb:KR2a0003_WYG_029-4b>¶
法可則一朝吳楚乍起凶慝提局成舋拒輪致惑晁錯¶
雖誅梁城未克條侯出將追奔逐北坐見梟剠立翦牟¶
賊如何太尉後卒下獄惜哉明君斯功不録¶
孝武本紀¶
孝武纂極四海承平志尚奢麗尤敬神明壇開八道接¶
通五城朝親五利夕拜文成祭非祀典廵乖卜征登嵩¶
勒岱望景傳聲迎年祀日改厯定正疲耗中土事彼邊¶
兵日不暇給人無聊生俯觀嬴政幾欲齊衡¶
<pb:KR2a0003_WYG_029-5a>¶
　十表述贊¶
三代年表¶
高辛之𦙍大啓禎祥脩己吞薏石紐興王天命𤣥鳥簡¶
夷生商姜嫄履跡祚流岐昌俱膺厯運互有興亡風餘¶
周召刑措成康出彘之後諸侯日彊¶
十二諸侯年表¶
太史表次抑有條理起自共和終於孔子十二諸侯各¶
編年紀興亡繼及盛衰臧否惡不揜過善必揚美絶筆¶
<pb:KR2a0003_WYG_029-5b>¶
獲麟義取同恥¶
六國年表¶
春秋之後王室益卑楚強南服秦霸西垂三卿分晉八¶
代興媯遞主盟會互為雄雌二周前滅六國後隳壯哉¶
嬴氏吞并若斯¶
秦楚之際月表¶
秦失其鹿羣雄競逐狐鳴楚祠龍興沛谷武臣自王魏¶
豹必復田儋據齊英布居六項王主命義帝見戮以月¶
<pb:KR2a0003_WYG_029-6a>¶
繫年道悠運速洶洶天下瞻烏誰屋真人霸上卒享天¶
禄¶
漢興已來諸侯王年表¶
漢有天下爰鑒興亡始誓河岳言峻寵章淮隂就楚彭¶
越封梁荆燕懿戚齊趙棣棠犬牙相制麟趾有光降及¶
文景代有英王魯恭梁孝濟北城陽仁賢足紀忠烈斯¶
彰¶
高祖功臣侯者年表(凡三百三/十三人)¶
<pb:KR2a0003_WYG_029-6b>¶
聖賢影響風雲潛契高祖膺籙功臣命世起沛入秦憑¶
謀仗計紀勲書爵河盟山誓蕭曹輕重絳灌權勢咸就¶
封國或萌罪戾仁賢者祀昏虐者替永監前修良慙固¶
蔕¶
惠景間侯者年表¶
惠景之際天下已平諸吕構禍吳楚連兵條侯出討壯¶
武奉迎薄竇恩澤張趙忠貞本枝分䕃肺腑歸誠新市¶
死事建陵勲榮或開青社俱受丹旌旋窺甲令吳芮有¶
<pb:KR2a0003_WYG_029-7a>¶
聲¶
建元以來侯者年表(七十二國太史公舊四/十五國褚先生補也)¶
孝武之代天下多虞南討甌越北擊單于長平鞠旅冠¶
軍前驅術陽銜璧臨蔡破禺博陸上宰平津巨儒金章¶
且佩紫綬行紆昭帝已後勲寵不殊惜哉絶筆褚氏補¶
諸¶
建元以來王子侯者年表¶
漢氏之初矯枉過正欲大本枝先封同姓建元已後蕃¶
<pb:KR2a0003_WYG_029-7b>¶
翰克盛主父上言推恩下令長沙濟北中山趙敬分邑¶
廣封振振在詠扞城禦侮&KR0110;&KR0110;輝映百足不僵一人有¶
慶¶
漢興已來將相名臣年表¶
高祖初起嘯命羣雄天下未定王我漢中三傑既得六¶
奇獻功章邯已破蕭何築宫周勃厚重朱虚至忠陳平¶
作相條侯總戎邴魏立志湯堯飾躬天漢之後表述非¶
工¶
<pb:KR2a0003_WYG_029-8a>¶
　八書述贊¶
禮因人心非從天下合誠飾貌救弊興雅以制黎甿以¶
事宗社情文可重豐殺難假仲尼坐樹孫通蕝野聖人¶
作教罔不由者¶
樂書¶
樂之所興在乎防慾陶心暢志舞手蹈足舜曰簫韶融¶
稱屬續審音知政觀風變俗端如貫珠清同叩玉洋洋¶
盈耳咸英餘曲¶
<pb:KR2a0003_WYG_029-8b>¶
律書¶
自昔軒后爰命伶倫雄雌是聽厚薄伊均以調氣候以¶
軌星辰軍容取節樂器斯因自微至著測化窮神大哉¶
虚受含養生人¶
厯書¶
厯數之興其來尚矣重黎是司容成斯紀推歩天象消¶
息母子五勝輪環三正互起孟陬貞嵗疇人順軌敬授¶
之方履端為美¶
<pb:KR2a0003_WYG_029-9a>¶
天官書¶
在天成象有同影響觀天察變其來自徃天官既書太¶
史攸掌雲物必記星辰可仰盈縮匪&KR0317;應驗無爽至哉¶
𤣥監云誰欲誷¶
封禪書¶
禮載升中書稱肆類古今盛典皇王能事登封報天降¶
禪除地飛英騰實金泥石記漢承遺緒斯道不墜仙閭¶
蕭然揚休勒誌¶
<pb:KR2a0003_WYG_029-9b>¶
河渠書¶
水之利害自古而然禹疏溝洫隨山濬川爰洎後世非¶
無聖賢鴻溝既劃龍骨斯穿填淤攸墾黎蒸有年宣房¶
在詠梁楚獲全¶
平準書¶
平準之立通貨天下既入縣官或振華夏其名刀布其¶
文龍馬增算告緡裒多益寡𢎞羊心計卜式長者都内¶
克殷取贍郊野¶
<pb:KR2a0003_WYG_029-10a>¶
　三十系家述贊¶
吳太伯系家¶
太伯作吳高讓雄圖周章受國别封於虞夀夢初罷始¶
用兵車三子遞立延陵不居光既篡位是稱闔閭王僚¶
見殺賊由專諸夫差輕越取敗姑蘇甬東之恥空慙伍¶
胥¶
齊太公系家¶
太公佐周實秉隂謀既表東海乃居營丘小白致霸九¶
<pb:KR2a0003_WYG_029-10b>¶
合諸侯及溺内寵舋鍾蟲流莊公失徳崔杼作仇陳氏¶
專政原貨輕收悼簡遘禍田闞非儔渢渢餘烈一變何¶
由¶
魯周公系家¶
武王既沒成王幼孤周公攝政負扆據圖及還臣列北¶
面躬如元子封魯少昊之墟夾輔王室系職不渝降及¶
孝公穆仲致譽隠能讓國春秋之初丘明執簡襃貶備¶
書¶
<pb:KR2a0003_WYG_029-11a>¶
燕召公系家¶
召伯作相分陜而治人惠其徳甘棠是思莊送霸主惠¶
羅寵姬文公從趙蘇秦騁辭易王初立齊宣我欺燕噲¶
無道禪位子之昭王待士思報臨淄督亢不就卒見芟¶
夷¶
管蔡系家¶
武王之弟管蔡及霍周公居相流言是作狼跋致艱鴟¶
鴞討惡胡能改行克復其爵獻舞執楚遇息禮薄穆侯¶
<pb:KR2a0003_WYG_029-11b>¶
虜齊蕩舟乖謔曹共輕晉負羈先覺伯陽夢社祚傾振¶
鐸¶
陳把系家¶
盛徳之祀必及百世舜禹餘烈陳把是繼媯滿受封東¶
樓纂系閼路篡逆夏姬淫嬖二國衰微或興或替前并¶
後虜皆亡楚惠勾踐勃興田和吞噬蟬聯血食豈其苗¶
裔¶
衛康叔系家¶
<pb:KR2a0003_WYG_029-12a>¶
司寇受封梓材有作成錫厥器夷加其爵暨武能修從¶
文始約詩美歸燕傳矜石碏皮冠射鴻乗軒使鶴宣縱¶
淫嬖舋生伋朔蒯聵得罪出公行惡衛祚日衰失於君¶
角¶
宋微子系家¶
殷有三仁微箕紂親一囚一去不顧其身頌美有客書¶
稱作賓卒傳冢嗣或叙彞倫微仲之後世載忠勤穆亦¶
能讓實為知人傷泓之役有君無臣偃號桀宋天之棄¶
<pb:KR2a0003_WYG_029-12b>¶
殷¶
晉唐叔系家¶
天命叔虞卒封於唐桐珪既削河汾是荒文侯雖嗣曲¶
沃日強未知本末祚傾桓莊獻公昏惑太子罹殃重耳¶
致霸朝周河陽靈既喪徳厲亦無防四卿侵侮晉祚遽¶
亡¶
楚系家¶
鬻熊之嗣周封於楚僻在荆蠻蓽路藍縷及通而霸僭¶
<pb:KR2a0003_WYG_029-13a>¶
號曰武文既伐申成亦赦許子圉篡嫡商臣殺父天禍¶
未悔憑奸自怙昭困奔亡懐迫囚虜傾襄考烈祚衰南¶
土¶
越勾踐系家¶
越祖少庸至于允常其子始霸與吳爭强欈李之役闔¶
閭見傷會稽之恥勾踐欲當種誘以利蠡悉其良折節¶
下士致膽思嘗卒復讎寇遂殄大邦後不量力滅於無¶
疆¶
<pb:KR2a0003_WYG_029-13b>¶
鄭系家¶
厲王之子得封於鄭代職司徒緇衣在詠虢鄶獻邑祭¶
祝專命莊既犯王厲亦奔命居櫟克入夢蘭毓慶伯儵¶
生囚叔瞻尸政釐簡之後公室不競負黍雖還韓哀日¶
盛¶
趙系家¶
趙氏之系與秦同祖周穆平徐乃封造父帶始事晉夙¶
初有上岸霸矯誅韓厥立武寳符臨代卒居伯魯簡夢¶
<pb:KR2a0003_WYG_029-14a>¶
翟犬靈歌處女胡服雖强建立非所頗牧不用王遷囚¶
虜¶
魏系家¶
畢公之苖因國為姓大名始賞盈數自正𦙍裔繁昌系¶
載忠正楊干就戮智氏奔命文始建侯武實强盛大梁¶
東徙長安北偵夘既無功卭亦外騁王假削弱虜於秦¶
政¶
韓系家¶
<pb:KR2a0003_WYG_029-14b>¶
韓氏之先實宗周武事微國小春秋無語後裔事晉韓¶
原是處趙孤克立智伯可取既徙平陽又侵負黍景趙¶
俱侯惠又僭主秦敗修魚魏㑹區鼠韓非雖使不禁狼¶
虎¶
田敬叔系家¶
田完避難奔于大姜始辭羇旅終然鳯凰物莫兩盛代¶
五其昌二君比犯三晉爭强和始擅命威遂稱王祭急¶
燕趙弟列康莊秦假東帝莒立法章王建失國松栢蒼¶
<pb:KR2a0003_WYG_029-15a>¶
蒼¶
孔子系家¶
孔子之胄出于商國弗父能讓正考銘勒防叔來奔鄒¶
人掎足尼丘誕聖闕里生徳七十升堂四方取則夘誅¶
兩觀攝相夾谷歌鳯遽衰泣麟何促九流仰鏡萬古欽¶
躅¶
陳渉系家¶
天下匈匈海内乏主掎鹿爭捷瞻烏爰處陳勝首事厥¶
<pb:KR2a0003_WYG_029-15b>¶
號張楚鬼怪是憑鴻鵠自許葛嬰東下周文西拒始親¶
朱房又任胡武顆頤見殺腹心不與莊賈何人反噬城¶
父¶
外戚系家¶
禮貴夫婦易叙乾坤配陽成化比月居尊河洲降淑天¶
曜垂軒徳著任姒慶流娀嫄逮我炎厯斯道克存吕權¶
大寳竇喜𤣥言自茲已降立嬖以恩内無常主後嗣不¶
繁¶
<pb:KR2a0003_WYG_029-16a>¶
楚元王系家¶
漢封同姓楚有令名既滅韓信王失彭城穆生置醴韋¶
孟作程王戊棄徳與吳連兵太后命禮為楚罪輕文襄¶
繼立世挺才英如何趙遂代殞厥聲興亡之兆所任宜¶
明¶
荆燕系家¶
劉賈初從首定三秦既渡白馬遂圍夀春始迎黥布絶¶
間周殷賞功祚土與楚為隣營陵始爵勲由擊陳田生¶
<pb:KR2a0003_WYG_029-16b>¶
遊說受賜千斤權激諸吕事發榮身徙封傳嗣亾於郢¶
人¶
齊悼惠系家¶
漢矯秦制樹屏自彊表海大國悉封齊王吕后肆怒乃¶
獻城陽哀王嗣立其力不量朱虚仕漢功大䇿長東牟¶
受賞稱亂貽殃膠東濟北雄渠辟光齊雖七國忠孝者¶
昌¶
蕭相國系家¶
<pb:KR2a0003_WYG_029-17a>¶
蕭何為吏文而無害及佐興王舉宗從沛闗中既守轉¶
輸是賴漢軍屢疲秦兵必㑹約法可久收圖可大指獸¶
發蹤其功實最政稱畫一居乃非泰繼絶寵勤式旌礪¶
帶¶
曹相國系家¶
曹㕘初起為沛豪吏始從中涓先圍善置執珪執帛攻¶
城略地衍氏既誅昆陽失位北禽夏説東討田溉剖符¶
定封功無與二市獄勿擾清淨不事尚主平陽代享其¶
<pb:KR2a0003_WYG_029-17b>¶
利¶
留侯系家¶
留侯倜儻志懐憤惋五代相韓一朝歸漢進履宜假運¶
籌神算横陽既立申徒作扞灞上扶危固陵静亂人稱¶
三傑辯稱八難赤松願遊白駒難絆嗟彼雄略曾非魁¶
岸¶
陳丞相系家¶
曲逆窮巷門多長者宰肉先均佐喪後罷魏楚更用腹¶
<pb:KR2a0003_WYG_029-18a>¶
心難假棄印封金刺船露倮間行歸漢委質麾下滎陽¶
計全平城圍解推陵讓勃裒多益寡應變合權克定宗¶
社¶
絳侯系家¶
絳侯佐漢質厚敦篤始擊碭東亦圍尸北所攻必取所¶
討咸克陳狶伏誅臧荼破國事居送徃推功伏徳列侯¶
還第太尉下獄繼相條侯紹封平曲惜哉賢將父子代¶
辱¶
<pb:KR2a0003_WYG_029-18b>¶
梁孝王系家¶
文帝少子徙封於梁太后鍾愛廣築睢陽旌旂警蹕勢¶
擬天王功扞吳楚計醜孫羊竇嬰正議袁盎劫傷漢窮¶
梁獄冠葢相望禍成驕子致此猖狂雖分五國卒亦不¶
昌¶
五宗系家¶
景十三子五宗親睦栗姬既廢臨江折軸閼于早薨河¶
間儒服餘好宫苑端事馳逐江都有才中山禔福長沙¶
<pb:KR2a0003_WYG_029-19a>¶
地小膠東造鏃仁賢者代悖亂者族兒姁四王分封為¶
六¶
三王系家¶
三王封系舊史爛然褚氏後補册書存焉去病建議青¶
翟上言天子冲挹志在急賢太常具禮請立齊燕閎國¶
負海且社惟𤣥霄人不通葷粥遠邊明哉監戒式防厥¶
愆¶
　¶
<pb:KR2a0003_WYG_029-19b>¶
　¶
　¶
　¶
　¶
　¶
　¶
　¶
　史記索隠卷二十九¶

