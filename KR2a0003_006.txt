# -*- mode: mandoku-view -*-
#+TITLE: 史記索隱
#+DATE: 2015-09-23 09:41:20
#+PROPERTY: JUAN 6
<pb:KR2a0003_WYG_006-1a>¶
欽定四庫全書¶
　史記索隠卷六¶
　　　　　　　　　　　　唐　司馬貞　撰¶
漢興已來諸侯王年表第五(應劭云雖名為王/其寳如古之諸侯)¶
同姓五十五(按漢書封國八百同姓五十餘顧氏據左/傳魏子謂成鱄云武王克商光有天下兄)¶
(弟之國十有五人異/姓之國四十人是也)非徳不純(純善也亦云純一言周/王非德不純一形勢弱)¶
(也/)同姓為王者九國(徐氏九國不數吳葢以荆絶乃封/吳故也仍以淮陽為九今按下文)¶
(所封列有十國者以長/沙異姓故言九國也)怵邪臣(怵音誓怵訓習言習於/邪臣之謀故爾雅云怵)¶
<pb:KR2a0003_WYG_006-1b>¶
(猶狃也狃/亦訓習)推恩分子弟(按武帝用主武偃言/而下推恩之令也)或以適削¶
地(適音宅/或作過)形錯諸侯間(錯音七各反錯謂交錯相銜/故云犬牙相制言犬牙參差)楚¶
(髙祖五年封韓信/六年王弟交也)齊(四年封韓信/六年封子肥)荆(六年封劉賈十一/年賈為英布所殺)¶
(其年立吳國/封兄子濞也)淮南(四年封英布十一/年反誅立子長)燕(五年封盧綰十/一年亡入匈奴)¶
(十二年立/子建也)趙(四年封張耳其年薨明年子敖立八/年廢為宣平侯九年立子如意也)梁(五/年)¶
(封彭越十一年反/誅十二年立子恢)代(二年封韓王信五年降/匈奴十一年立子恒也)長沙(五年/吳芮)¶
(薨六年子/成王臣立)髙后(元/年)魯(初置國/立張偃)常山(哀王不疑元年薨立/王義為帝又立軹侯)¶
(朝為/王)吕(肅王吕后元/年薨立吕嘉)淮陽(懷王强/恵帝子)長沙(共王古/哀王子)故軹侯¶
<pb:KR2a0003_WYG_006-2a>¶
(音章是反王軹縣在河/内後文帝封舅薄昭)故洨侯(音交洨水所出縣/名在沛又音也)吕通¶
故東平侯(東平縣/屬梁國)吕大故吕平侯(縣名屬/上谷也)吕禄故胡陵¶
侯(縣名屬/山陽也)營陵侯(燕王劉澤初封/縣名屬北海也)朱虚侯(縣名屬/琅琊)東牟¶
(縣名屬/東萊)孝文二年(封城陽封濟/北王章興居)辟疆(趙幽王/子音壁)十六年(分/淮)¶
(南為三國分/齊為七國)淮南三(衡山王勃城陽王/安廬江王賜也)齊七(城陽濟北/濟南淄川)¶
(膠東膠/西齊)趙分為六(河間廣川中山/常山清河趙)廟壖垣(壖音儒縁反/壖垣廟境外)¶
(之墟/壖邊)郃陽(郃音下匝反代/王劉仲後封也)江都易王非(按諡法云好更/故舊為易也)¶
臨江王閼于(閼音/遏)膠西子王端(諡法云能優/其徳曰子)中山靖王¶
<pb:KR2a0003_WYG_006-2b>¶
勝(都盧/奴)淮陽王都陳(故垣/邑侯)頃王延(上音傾城/陽王子)燕刺王旦¶
(諡法暴慢無親/曰刺武帝子也)康王昆侈(按蕭該云諡法好樂怠政/曰康漢書作糠昆侈名)繆¶
王齊(廣川惠王子諡法/名與實乖曰繆)頃王授(河間獻/王曽孫)頃王平(常山憲/王子)¶
頃王遺(濟南王辟/光之孫也)戴王賀(廣川惠/王子也)¶
髙祖功臣侯者年表弟六¶
漢興功臣受封百有餘人(按下文髙祖功臣一百三十/七人兼外戚及王子凡一百)¶
(四十/三人)什二三(言十分讒/二三在耳)小侯自倍(倍其初封/時户數也)志古之道¶
所以自鏡(言居今之代志識古之道/得以自鏡當代之存亡也)亦當世得失之林¶
<pb:KR2a0003_WYG_006-3a>¶
也(言觀今人臣所以得尊寵者必由忠厚被廢辱者/亦由驕淫是言見在興廢亦當代得失之林也)侯¶
位次(姚氏云蕭何第一曹參二張敖三周勃四樊噲五/酈商六奚涓七夏侯嬰八灌嬰九傅寛十靳歙十)¶
(一王陵十二陳武十三王吸十四薛歐十五周昌十六/丁復十七蠱逢十八史記與漢書表同而楚漢春秋則)¶
(不同者陸賈記事髙祖惠帝時漢書是後定功臣等列/及陳平受吕后命而定或已改邑號故人名亦别且髙)¶
(祖初定唯十八侯吕后令陳平終竟已/下列侯第録如右凡一百四十三人也)平陽懿侯曹參¶
(按漢書地埋志平陽縣屬河東懿諡也漢書音義曰曹/參位第二而表在首蕭何位第一而表在十三者以封)¶
(先後故也又按封參在六年十二月封何在六年正月/髙祖十月因秦改元故十二月在正月前也漢表具記)¶
(位次而亦依/封前後錄也)夷侯畤(音止又音市按曹參系家作時今/表或作畤按漢書衛青平西曹夀)¶
<pb:KR2a0003_WYG_006-3b>¶
(尚陽信公主即/此人當是字訛)信武肅侯靳歙(按地理志無信武縣當/是後廢故也靳姓也音)¶
(紀覲反歙音/攝又音吸也)清陽(漢表/清河)定侯王吸(地理志青陽縣屬清/河郡楚漢春秋作清)¶
(陽侯王/隆也)侯彊(其良/反)侯伉(苦浪/反)汝隂文侯夏侯嬰(汝隂縣/屬汝南)¶
(凡縣名皆據地理志/不言者從省文也)陽陵景侯傅寛(陽陵縣屬馮翊楚/漢春秋作隂陵)¶
廣嚴壯侯吕歐(漢晉書地道記廣縣在東莞壯諡也下/又云壯班馬二史並誤也歐烏侯反)¶
廣平敬侯辥歐(廣平縣屬臨淮至/孫澤改封平棘也)博陽壯侯陳濞(楚漢/春秋)¶
(名濆博陽縣在汝南縣/孫始復封塞在桃林也)曲逆獻侯陳平(縣名屬中山章/帝改曰蒲隂也)¶
堂邑安侯陳嬰(縣名屬/臨淮也)定豫章浙江都浙自立為王壯¶
<pb:KR2a0003_WYG_006-4a>¶
息(按漢表作定浙江都浙自立為王壯息侯/𤣥孫融以公王子改封隆慮音林廬也)周吕令武¶
侯吕澤(應劭云周吕國也按周及吕皆國名濟隂有吕/都縣令武諡也一云令邑武諡也又改封令令)¶
(縣名在滎陽出晉地道記子/台封酈音厯一作鄜音敷)建成康侯吕釋之(縣名屬/沛郡吕)¶
(宣王吕公子也子祿初/封胡陵侯後封趙王也)留文成(漢表/文平)侯張良(韋昭云劉/今在彭城)¶
(按良傳諡/文成也)射陽頃侯劉纏(項伯也射陽屬/臨淮射一作貫)酇文終侯蕭¶
何(縣名在沛音贊劉氏云以何子禄嗣無後除吕后封/何夫人兒南陽酇恐非也少子延封筑陽侯音逐也)¶
曲周景侯酈商(縣名屬廣平/縣堅紹封)絳武侯周勃(縣名屬河東/子亞夫為條)¶
(侯小子堅為/平曲侯也)舞陽武侯樊噲(縣名屬潁川子/伉嗣吕須子)潁隂懿侯¶
<pb:KR2a0003_WYG_006-4b>¶
灌嬰(縣名屬潁川/孫賢封汝侯)汾陽悼侯周昌(縣名屬河東初起以/職志如淳云職志官)¶
(名主幡旗孫左/車封安陽侯)梁鄒孝侯武儒(漢表儒作虎梁鄒縣名/屬濟南子最嬰齊及孫)¶
(山祔音/夫也)成敬侯董渫(縣名屬涿郡渫音息/列反子赤封節氏侯)蓼侯孔藂(蓼/縣)¶
(名屬六安姚氏按孔子家語云子武生鮒子魚及子文/文生最字子産説文以最為積聚字此作藂不同初以)¶
(将軍都尉屬韓信即漢五年圍羽垓下淮隂侯将四十/萬自當之孔将軍居左費将軍居右是也費将軍即費)¶
(侯陳/賀也)侯臧嗣為太常(按孔藂云臧歴位九卿為御史大/夫辭曰臣經學乞為太常典禮臣)¶
(家業與安國綱紀古訓武帝雖違其意遂拜太常典禮/賜如三公臧子琳位至諸侯琳子璜夫侯爵此云臧國)¶
(除當是後更/封其子也)費圉(徐云一/作豳)侯陳賀(費音祕一音扶未反/縣名屬東海子最改)¶
<pb:KR2a0003_WYG_006-5a>¶
(封單/侯也)陽夏侯陳狶(縣名屬淮陽/狶音虚紀反)隆慮哀(漢表作/克也)侯周竈¶
(縣名屬河内音林閭/隆避殤帝諱改也)連敖(徐廣以連敖/為典客官也)以長鈹都尉(按/以)¶
(長鈹為官名説文云鈹者劍刀装/也鈹音敷皮反漢表作鉟音丕也)陽都敬侯丁復(音伏/漢志)¶
(闕晉書地道/記屬琅邪)新陽(漢表陽/信也)胡侯吕青(縣名屬/汝南也)東武貞侯¶
郭蒙(縣名屬/琅邪)什邡肅侯雍齒(縣名屬廣漢音/十方汁又如字)棘蒲剛侯¶
陳武(漢志/闕也)都昌莊侯朱軫(漢志/闕)武彊莊侯不識(漢志/闕)貰¶
齊侯吕博國(縣名屬鉅鹿貰音世一音時/夜反諡法執心克莊曰齊)侯倩(青練反/又七浄)¶
(反/也)海陽齊信侯搖毋餘(按毋餘東越之族也海陽亦南/越縣地理志闕又侯昭攘漢表)¶
<pb:KR2a0003_WYG_006-5b>¶
(作昭/襄也)南安莊侯宣虎(縣名屬犍為建安亦有此/縣為亞将漢表作連将也)肥如敬¶
侯蔡寅(縣名屬遼西應劭云肥子奔燕燕封/於此封國也如徃也因以為縣也)曲城圉侯¶
蠱達(蠱音如字曲城縣漢志闕表在涿郡楚漢春秋云/夜侯蠱達葢改封也夜縣屬東萊又諡法威徳强)¶
(武曰圉子恭侯捷封垣/故位次曰夜侯垣亦誤)不用赤側為賦(按時用赤側錢/而汝南獨不以)¶
(為賦/也)河陽莊侯陳涓(縣名屬/河内)淮隂侯韓信(縣名屬臨淮/下文信為典)¶
(客漢表作粟客葢字誤按傳作/治粟都尉或先為連敖典客)芒侯耏跖(縣名屬沛郡/耏跖音而隻)¶
(二音耏又音人才反字林以多須/髮曰耏耏姓也左傳宋有耏班也)南宫公主(芒侯孫張/侯申尚南)¶
(宫公主景帝女初南宫侯張坐/尚之有罪後張侯耏申尚之也)故市侯閻澤赤(縣名屬/河南)¶
<pb:KR2a0003_WYG_006-6a>¶
栁丘齊侯戎賜(縣名屬/勃海)魏其莊侯周定(縣名屬/琅邪)祈穀侯¶
繒賀(縣名屬太原諡法/行見中外云穀)平悼侯沛嘉(縣名屬/河南)魯侯奚涓¶
(縣名屬魯國涓無/子封中母侯疵也)故城莊侯尹恢(漢表作城/父屬沛郡)任侯張成¶
(縣名屬廣平/漢表作張越)棘丘侯襄(漢志棘丘地闕襄/名也史失姓及諡)阿陵頃侯郭¶
亭(縣名屬/涿郡也)起單父塞路入漢(一云塞疏一云以衆疏入/漢按塞路字誤為疏小顔)¶
(云主遮/塞要路)昌武靖信侯單甯(單甯音善佞/漢志昌武闕)髙宛利侯丙倩¶
(縣名屬千乘/倩七浄反)宣曲齊侯丁義(漢志闕子通/復封發婁)絳陽齊侯華¶
無害(漢志闕漢/作終陵也)東第敬侯劉釗(漢志闕一/作柔也)斥丘懿侯唐¶
<pb:KR2a0003_WYG_006-6b>¶
厲(縣名屬魏郡破籍武城初為/武城侯後擊布改封斥丘)臺定侯戴野(按臨淄鄉/有臺鄉縣)¶
安國武侯王陵(縣名屬/中山)樂成節侯丁禮(漢志/闕)辟陽幽侯¶
審食其(縣名屬/信都)安平敬侯諤千秋(縣名屬/涿郡)蒯成尊侯周¶
緤(漢志闕晉書地道記屬北地按緤封池陽/後定封蒯成音苦壞切小顔音普背反)鄲康應侯¶
(緤少子紹封鄲按漢志屬沛郡如淳/引闞駰州志音多侯中居音仲也)北平文侯張蒼(縣/名)¶
(屬中山為/計相也)髙胡侯陳夫乞(漢志/闕)厭次侯元項(漢表作爰/類按厭次)¶
(漢志闕晉書地道記屬/平原後屬樂陵國也)平臯煬侯劉他(縣名屬河内木/姓項賜劉氏)¶
復陽剛侯陳胥(縣名屬南陽復音扶應劭云/在桐柏山下復水之陽也)陽河齊侯¶
<pb:KR2a0003_WYG_006-7a>¶
卞訢(漢表作其石哀侯章/改封埤山音卑也)朝陽齊侯華寄(縣名屬/南陽)棘(音/紀)¶
(力/反)陽壯侯得臣(縣名屬/南陽)湼陽壯侯吕勝(縣名屬南陽按/五侯斬項籍皆)¶
(諡壯漢表以為莊皆/避諱改作嚴誤也)平棘懿侯執(徐廣曰漢表作林摯/平棘縣名屬常山也)¶
羮頡侯劉信(髙祖/兄子)深澤齊侯趙将夜(縣名屬中山/漢表作将夕)柏至¶
靖侯許温(漢表作許盎柏志漢志闕又云以駢鄰從姚/氏憐鄰聲相近駢鄰猶比鄰也説衛者説税)¶
(也税衛謂軍行初/舍之時主為衛也)中水壯侯吕馬童(縣名屬涿郡應劭/云易滱二水之中)¶
杜衍莊侯王翳(縣名屬南陽漢/表作王翥也)赤泉莊侯楊嘉(漢志闕/孫無害)¶
(復封/臨汝)栒項侯温疥(縣名在扶風音荀故周文王封/其子之邑河東亦有郇城也)武原¶
<pb:KR2a0003_WYG_006-7b>¶
靖侯衛胠(漢志武泉闕表胠/作□音脅又音怯)磨簡侯程黑(磨漢志闕表/作歴歴縣在)¶
(信都劉氏依字讀言天下地名多既無定證/且依字是不決之詞地之與邑並無磨誤也)槀祇侯陳¶
錯(漢表作錯音措三蒼云九江人/名鐵曰錯漢志槀縣屬山陽也)宋子惠侯許瘛(音尺/制反)¶
(郭璞音胡計反亦作&KR1350;字林音巨/月反漢志宋子縣名屬鉅鹿也)猗氏敬侯陳遫(縣名/屬河)¶
(東遫/音速)清簡侯空中同(空一作窒窒中姓見/風俗通清縣屬東郡)彊簡侯留勝¶
(漢志/彊闕)彭簡侯秦同(漢表屬/東海郡)吳房莊侯楊武(縣名屬/汝南)甯莊¶
侯魏選(漢表甯陽/屬濟南也)昌圉侯盧卿(縣名屬琅邪漢表姓玈/玈即盧古玈弓字亦然)¶
(也/)共莊侯盧罷師(縣名屬河内/子惠侯黨)閼氏節侯馮解敢(縣名/屬安)¶
<pb:KR2a0003_WYG_006-8a>¶
(定漢表太尉作大與/大與爵名音泰也)安丘懿侯張説(音悦安丘縣/名屬北海也)合陽¶
侯劉仲(仲名嘉髙祖弟初封/代王合陽屬馮翊)襄平侯紀通(縣名屬/臨淮)龍敬¶
侯陳署(廬江有龍舒/縣葢其地也)繁莊侯瞻(漢表作平嚴侯張瞻此/作强瞻地理志有繁陽)¶
(恐别有繁/縣志闕)陸量侯須母(漢表作須無如淳據始皇紀/所謂陸量地按今在江南也)髙¶
京侯周成(漢志闕/周苛子)離侯鄧弱(漢志闕又失此侯封及絶/按楚漢春秋亦闕漢表成)¶
(帝時光禄大夫滑堪曰旁占驗曰/鄧弱以長沙将兵侯是所起也)義陵侯吳程(徐廣云/一作義)¶
(陽義陽/在汝南)宣平武侯張敖(楚漢春秋南宫侯張耳此作宣/平侯敖敖耳子陳平録第時耳)¶
(薨孫廣封/睢陽也)東陽武侯張相如(縣名屬/臨淮)開封閔侯陶舍(縣/名)¶
<pb:KR2a0003_WYG_006-8b>¶
(屬河南子夷侯/青為丞相也)沛侯劉濞(縣名屬/沛郡)慎陽侯欒説(漢表作/樂説慎)¶
(陽屬汝南如淳曰音慎若闞/駰合作順陽續漢書作滇陽)禾成孝侯公孫耳(漢表耳/作昔禾)¶
(成漢/志闕)堂陽哀侯孫赤(縣名屬/鉅鹿)祝阿孝侯髙邑(縣名/平原)屬長¶
修平侯杜恬(縣名屬河東按/位次曰信平侯)江邑侯趙堯(漢志/闕)營陵侯¶
劉澤(縣名屬北海/改封琅邪王)士軍武侯宣義(包愷云地理志西河/有士軍縣按位次曰)¶
(信成/侯也)廣阿懿侯任敖(縣名屬/鉅鹿)須昌貞侯趙衍(縣名屬/東郡)臨¶
轅堅侯戚鰓(漢志/闕)汲終侯公上不害(漢表作伋伋與汲/並縣名屬河内公)¶
(上姓不/害名也)寧陵夷侯吕臣(縣名屬/陳留也)汾陽壯侯靳强(縣名屬/太原)¶
<pb:KR2a0003_WYG_006-9a>¶
戴敬侯秋彭祖(漢表作祕音轡又韋昭音持蔑反今檢/史記諸本並作秋今見有姓秋氏戴地)¶
(名音再應劭云章帝改/曰考城在故留縣也)衍簡侯翟盱(况于反衍/漢志闕)平州恭¶
侯昭涉掉尾(漢志闕晉書地道記屬/巴郡昭涉姓掉尾名也)中牟恭侯單父聖¶
(漢表作單父左車中/牟縣名屬河南也)邔莊侯黄極忠(漢表作忠邵縣名/屬南郡亦作邔漢)¶
(書音義音其己反义周成/雜字解詁云邔音跽也)博陽節侯周聚(縣名屬/彭城)陽義¶
(漢表義/作羨也)定侯靈常(陽羨縣/屬丹陽)下相莊侯冷耳(縣名屬/臨淮)徳哀¶
侯劉廣(漢志闕表在濟/南劉廣濞之弟)髙陵圉侯王周(漢表作王虞人/髙陵縣志屬琅)¶
(邪/也)期思康侯賁赫(縣名屬汝南賁/姓音肥又如字)穀陵定侯馮谿(漢志/闕表)¶
<pb:KR2a0003_WYG_006-9b>¶
(作馮/谿)戚圉侯季必(漢志闕晉記屬東海按灌/嬰傳重泉人作李誤也)壯敬侯許¶
猜(徐廣云一作莊漢/表作嚴猜音徳)成陽定侯奚意(縣名屬/汝南)挑安侯劉¶
襄(縣名屬信都本姓/項子舍為丞相也)髙梁恭侯酈疥(漢志闕酈/食其子也)紀信匡¶
侯陳倉(漢志/闕)甘泉壯侯王競(按志甘泉闕疑甘泉是/甘水漢表作景侯也)侯¶
嫖(匹妙反漢書作嬹/許孕反説文嬹悦)張節侯毛澤之(縣名屬廣平/亦作釋之也)煮棗¶
端侯棘朱(漢表作端侯革朱革音棘亦作/東誤也棘姓葢子成之後也)鄢陵莊侯朱¶
濞(縣名屬/潁川)菌壯侯張平(漢志闕菌音求隕反一/作鹵音魯又作齒也)¶
惠景間侯者年表第七¶
<pb:KR2a0003_WYG_006-10a>¶
非同姓而王者八國(齊王韓信韓王韓信燕王盧綰梁/王彭越趙王張耳淮南王英布臨)¶
(江王共敖長沙/王吳芮凡八也)禪五世(禪者傳也按諸侯王/表芮國至五世而絶)無功而侯¶
者數人(按此表芮子淺封便侯至𤣥孫义封/成王臣之子為沅陵侯亦至曽孫)便侯(音鞭/縣名)¶
(也吳淺/所封)肺腑(柿府二音柿木札也附木皮也以喻人主/疎末之親如木札出於木樹皮附於樹也)¶
(詩云如塗塗附/注云附木皮也)便頃侯吳淺(漢志縣名屬桂陽/音鞭長沙王芮子)軑侯利¶
倉(漢書作軹侯朱蒼故長沙/相軑音大縣名在江夏也)平都孝侯劉到(縣名屬東/海故齊将)¶
(已上孝惠/時三人也)扶栁侯吕平(縣名屬信都吕/后姊長姁子)郊(一作/洨)侯吕産¶
(縣名屬沛郡/吕后兄子)南宫侯張買(縣名屬/信都)梧齊侯陽成延(縣名/屬彭)¶
<pb:KR2a0003_WYG_006-10b>¶
(城/)平定敬侯齊受(漢志闕/或郷名)博成敬侯馮母澤(漢志/闕)沛侯¶
吕種(縣名屬沛郡吕/后兄康侯少子)襄成侯義(縣名屬潁/川孝惠子)軹侯朝(縣名/屬河)¶
(内孝/惠子)壺闗侯武(縣名屬河/内孝惠子)沅陵項侯吳陽(沅陵縣近長/沙漢志屬武)¶
(陵長沙王/臣子也)上邳侯劉郢客(楚元/王子)朱虚侯劉章(縣名屬琅/邪齊悼惠)¶
(王/子)昌平侯太(縣名屬上谷孝/惠子實吕氏也)贅其侯吕勝(縣名屬臨淮/吕后昆弟子)¶
(也/)中邑貞侯朱通(漢志/闕)樂平簡侯衛無澤(漢志/闕)山都貞¶
侯王恬開(漢志/闕)松(漢表/作祝)兹夷侯徐厲(縣名屬/廬江)成陶(漢表/作成)¶
(隂/也)夷侯周信(漢志/闕)俞侯吕他(俞音輸他音駞吕嬰/子也俞縣屬清河也)勝侯¶
<pb:KR2a0003_WYG_006-11a>¶
吕更始(一作滕劉氏云作勝恐誤今按滕/縣屬沛郡勝未聞更始吕氏之族)醴陵侯越(縣/名)¶
(今在/長沙)吕成侯忿(吕后昆/弟子)東牟侯劉興居(縣名屬東萊齊/悼惠王子也)¶
錘侯吕通(縣名屬東萊/吕后兄子)信都侯張侈(縣名屬信都敖子/以魯元公主封)¶
樂昌侯張受(張敖/子)祝兹侯吕榮(漢書作琅邪/吕后弟子)建陵侯張¶
澤(一名釋漢/表作東海)東平侯吕莊(縣名在東平/燕王吕通也)¶
　　　　右髙后時三十一¶
陽信夷侯劉揭(表在新野志屬/勃海恐有二縣)軹侯薄昭(縣名屬/河内也)壯武¶
侯宋昌(縣名屬/膠東)清郭侯駟鈞(齊封田嬰為清郭君漢表/鄅侯駟釣鄔太原齊縣齊)¶
<pb:KR2a0003_WYG_006-11b>¶
(哀王舅父侯舅父即/舅猶姨曰姨母然也)周陽侯趙兼(縣名屬上郡/淮南王舅父)樊侯蔡¶
兼(縣名屬/東平)管共侯劉罷軍(管古國今為縣屬/滎陽齊悼惠王子)斥丘侯劉¶
寧國(斥丘縣在魏郡/齊悼惠王子)營平侯劉信都(表在濟南齊/悼惠王子也)楊虚¶
共侯劉将廬(漢書作将閭齊悼惠/王子襲封王子也)楊虚共侯劉平(漢志/闕齊)¶
(悼惠王/子也)扐侯劉辟光(縣名屬平原音力齊/悼惠王子為濟南王)安都侯劉志¶
(漢志闕齊悼惠王/子為濟北王也)平昌侯劉卬(縣名屬平原齊悼/惠王子為膠西王)武城¶
侯劉賢(漢志闕凡闕者或鄉名或尋廢故/志不載齊悼惠王子為菑川王也)白石侯劉雄¶
渠(縣名屬金城齊悼/惠王子為膠東王)波陵(漢志作/沶音泜)康侯魏駟(以陽陵/君侯)南¶
<pb:KR2a0003_WYG_006-12a>¶
&KR2860;侯起(韋昭音貞一音程李彤云河南有&KR2860;亭/音赬起名也史失其姓以信平君侯)阜陵侯¶
劉安(縣名屬九江淮南厲/王子襲淮南王也)安陵侯劉勃(縣名屬馮翊恐/别有安陵淮南)¶
(厲王子為/衡山王也)陽周侯劉賜(淮南厲王子/為廬江王)東城哀侯劉良(縣/名)¶
(屬九江淮/南厲王子)犂頃侯召奴(縣名屬東郡/齊相召平子)缾侯孫單(縣名屬/琅邪北)¶
(地都尉孫卬/子缾音瓶)弓髙莊侯韓頽當(漢表在營陵/韓王信子)襄城哀侯¶
韓嬰(志屬潁川韓/王信太子)故安節侯申屠嘉(縣名屬涿郡/以丞相侯)章武¶
景侯竇廣國(縣名屬勃海/竇太后弟)南皮侯竇彭祖(縣名屬勃海/竇太后兄長)¶
(君之/子也)¶
<pb:KR2a0003_WYG_006-12b>¶
　　　　右孝文時二十九¶
平陸侯劉禮(縣名屬西河又有東平陸/在東平楚元王子為楚王)休侯劉富(楚元/王子)¶
沈猶夷侯劉穢(漢表在髙宛/楚元王子)紅雅(一云禮/侯也)侯劉富(楚元/王子)¶
(按王𫝊休侯富免後封紅侯此則並列誤也漢表一書/而已紅休葢二鄉名王莽封劉歆為紅休侯一云紅即)¶
(虹縣/也)寃朐侯劉執(縣名屬濟隂楚元/王子蕭該執音藝)魏其侯竇嬰(縣名/屬琅)¶
(邪為丞/相坐誅)棘樂侯劉調(楚元/王子)俞侯欒布(俞音輸縣/名屬清河)建平哀¶
侯程嘉(縣名屬/沛郡)平曲侯公孫昆(漢書作/渾也)耶(按漢表/在髙城)江陽¶
康侯蘇嘉(漢表作蘇息又/云縣在東海也)遽侯横(按漢表鄉名在常山/趙相建徳之子史失)¶
<pb:KR2a0003_WYG_006-13a>¶
(其/姓)新市侯王康(縣名屬鉅鹿趙/内史王慎子也)商陵侯趙周(漢表在臨/淮楚相趙)¶
(夷吾/子也)山陽侯張當居(楚相張/尚之子)安陵侯子軍(匈奴王/降也)垣侯¶
賜(縣名屬河東/匈奴王降也)遒侯李隆彊(縣名屬涿郡音玆/鳩反匈奴王降)容成侯¶
唯徐廬(縣名屬涿郡/匈奴王降也)易侯僕黥(縣名屬涿郡/匈奴王降)范陽靖侯¶
代(縣名屬涿郡/匈奴王降也)翕侯邯鄲(漢表在内黄/匈奴王降)亞谷(一作惡/父也)簡¶
侯盧他父(漢表在河内故/燕王盧綰子)隆盧(音林/閭)侯&KR3470;(縣名屬河内/長公主嫖子)¶
(也/)乗氏侯買(縣名屬濟隂梁孝/王子嗣為梁王也)桓(邑/)侯明(梁孝/王子)葢靖侯¶
王信(漢表在勃海/孝景后子)塞侯直不疑(御史大夫/擊吳楚)武安侯田蚡¶
<pb:KR2a0003_WYG_006-13b>¶
(縣名屬魏郡孝/景后同母弟)周陽懿侯田勝(縣名屬上郡孝/景后同母弟)¶
　　　　右孝景時三十一¶
　¶
　¶
　¶
　¶
　¶
　史記索隠卷六¶

