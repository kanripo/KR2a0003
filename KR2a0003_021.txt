# -*- mode: mandoku-view; -*-
#+TITLE: 史記索隱
#+DATE: 2015-08-24 22:19:22.020610
#+PROPERTY: ID KR2a0003
#+PROPERTY: BASEEDITION WYG    
#+PROPERTY: JUAN 卷二十一
<pb:KR2a0003_WYG_021-1a>¶
欽定四庫全書¶
　史記索隠卷二十一¶
　　　　　　　　　　　　唐　司馬貞　撰¶
吕不韋列傳第二十五¶
陽翟(音狄俗又音宅地理志縣名屬潁川按戰國策以/不韋為濮陽人又記其事迹亦多與此傳不同班)¶
(固雖云太史公採戰國策然為此傳當别有所聞見故/不全依彼説或者劉向定戰國策時以己異聞改彼書)¶
(遂令不與/史記合也)大賈(音古鄭𤣥注周禮/云行曰商處曰賈)賣貴(王劭賣音作育/按育賣義同今)¶
(依/義)安國君(名柱後立是/為孝文王也)名子楚(即莊襄王也戰國策曰/本名異人後趙還不韋)¶
<pb:KR2a0003_WYG_021-1b>¶
(使以楚服見王后悦之曰吾楚人/也而子字之乃變其名曰子楚也)質(舊音致今讀依此/穀梁傳曰交質不)¶
(及二伯左傳曰信/不由中質無益也)㜸孫(韓信傳亦曰韓信襄王㜸孫張/晏曰孺子曰㜸何休注公羊㜸)¶
(賤子也以非/嫡正故曰㜸)車乘進用(按下文云五百金為進用宜依/小顔讀為賮才刃反進者財也)¶
(古字假/借之也)與坐深語(謂既解不韋所言之意/遂與宻謀深語之也)毋幾得與長¶
子(毋音無幾音冀望也左傳曰日月以幾戰國策曰子/傒承國之業高誘注云子傒秦太子異人之異母之)¶
(兄弟/也)舉立以為適而子之(以此為一句子謂養之為子/也然欲分立以為適作上句)¶
(而子之夫在則尊/重作下句竝通也)間從容(上音閑句容音/七恭反竝通也)絶好善舞(言/其)¶
(姿容絶美/而又善舞)釣奇(釣者以取魚喻也奇即/上云此奇貨可居也)至大朞(徐廣云/十二月)¶
<pb:KR2a0003_WYG_021-2a>¶
(也譙周云十月生此過二月故云大朞葢當/然也既云自匿有娠則生政固當踰常朞也)所母華陽¶
君(劉氏本作所生母生衍字/也今檢諸本竝無生字)丞相(下文尊為相國按百/官表曰皆秦官金印)¶
(紫綬丞天子助理萬幾秦置左右高帝/置一後更名相國哀帝更名大司徒)食河南雒陽(戰/國)¶
(策曰食藍田十二縣而秦本紀莊襄王元年置三川郡/地理志高祖更名河南此秦代而曰河南者史記後作)¶
(據漢郡而/言之耳)魏有信陵(按王劭云孟嘗平原死稍在前信/陵將五國兵攻秦河外正當在莊)¶
(襄王不韋己為相又春申與不韋竝/時各相向十餘年不得言死之久矣)八覽六論十二紀¶
(八覽者有始孝行慎大先識審分審應離俗時君也六/論者開春慎行貴直不茍以順士容也十二紀者記十)¶
(二月也其書有孟春等紀/二十餘萬言二十六卷也)咸陽(地理志右扶風渭城縣/故咸陽髙帝更名新城)¶
<pb:KR2a0003_WYG_021-2b>¶
(景帝更名渭城按咸訓皆其地在渭水之北北陂/之南水北曰陽山南亦曰陽皆在二者之陽也)葬芷¶
陽(芷音止地理志京兆霸陵/縣云故芷陽按在長安東)杜東(杜原/之東)後百年旁當有¶
萬家邑(按宣帝元康元年起杜陵漢舊儀武昭宣三/邑陵皆三萬戸計去此一百六十餘年也)注¶
窶人子(劉氏其矩反今俗本多作屢字葢相承錯耳不/近詞義今按説苑作窶子言輕諸侍中以為窮)¶
(窶家之/子也)遷太后雍(按説苑云遷太后棫陽宫地理志/説雍縣有棫陽宫秦昭王所起)沒¶
其家(家謂家産資物竝沒入/官人口則遷之蜀也)諡為帝太后(王劭云秦不/用諡法此葢)¶
(號耳其義亦當然也始皇稱皇帝之後故/其母號為帝太后豈謂累列生時之行乎)嫪毐貴封號¶
文信侯(按文信侯不韋封也嫪毐封長信侯上文已言/不韋封訖此贊中言嫪毐得寵貴由不韋耳今)¶
<pb:KR2a0003_WYG_021-3a>¶
(此合作長/信侯也)斬之好畤(地理志扶風/有好畤縣也)¶
刺客列傳第二十六¶
曹沫(亡葛反左傳穀梁竝作曹劌然則昧宜音沫劌聲/相近而字異耳此作曹沫事約公羊為説然彼無)¶
(其名直云曹子而已且左傳魯莊十年戰于長勺用曹/劌謀敗齊而無劫桓公之事十三年嬰盟于柯公羊始)¶
(論曹子榖梁此年惟云曹劌之盟/信齊侯也又具不記行事之時)遂匕首(匕音比劉向/云短劍也鹽)¶
(鐵論以為長尺八寸其/頭類匕故云匕首也)曰子將何欲(公羊傳曰管子進/曰君何求何休云)¶
(桓公卒不應管/仲進為言之也)欲倍之(倍音/佩也)專諸(專字亦作剸音同/左傳作鱄設諸)常¶
邑人(地理志臨淮/有常邑縣)内志(言其將有内難弑君之志且對/外専生文吳世家曰知光有他)¶
<pb:KR2a0003_WYG_021-3b>¶
(志/)餘祭(祭音則/界反)夷昧(亡葛反公/羊作餘末)九年楚平王卒(春秋二/十六年)¶
(楚子居卒是也吳世家云十二年此云/九年竝誤據左傳合在僚之十一年也)葢餘屬庸(屬音/燭二)¶
(子僚之弟也左傳作掩餘屬/庸掩葢義同屬燭字相亂耳)圍楚之潛(事在魯昭二十/七年地理志廬)¶
(江有潛縣天柱山在南音潛杜預左/傳注云潛楚邑在廬江六縣西南也)母老子弱(左傳直/注云王)¶
(可殺也母老子弱是無若我何則是専設諸度僚可殺/言其少援救故云無奈我何太史公採其意且據上文)¶
(因復加與兩弟將兵外困之辭而服䖍杜預見左/氏下文云我爾身死以其子為卿遂强解是無)四月¶
丙子注僚之十二年夏也吳系家以為十三年非也(左/氏)¶
(經傳唯言夏四月公羊榖梁無傳經更與左氏/吳系家同此傳稱丙子當有所據不知出何書)伏甲士¶
<pb:KR2a0003_WYG_021-4a>¶
(左傳曰伏甲謂甲士也下/文云出其伏甲以攻王)長鈹(音披兵器也劉逵吳/都賦注鈹兩刃小刀)詳¶
為(上音陽下如字左傳曰光偽足疾此云詳詳則/偽也或讀此為字音偽非也豈詳偽重言耶)匕首¶
刺(七賜/反)豫讓(晉人按此傳所説/皆約戰國策文)事范氏及中行氏(按左/傳范)¶
(氏謂昭子吉射也自士會食邑於范後因以邑為氏/中行文子荀寅也自荀林父將中行後因以官為氏)智¶
伯(按智伯襄子荀瑤也襄子林父荀首/之後范中行智伯事已具趙系家)最怨智伯(初則/醉以)¶
(酒後又率韓魏水灌晉陽/城不沒者三版故怨之也)漆其頭為飲器(按大宛傳曰/匈奴破月氐)¶
(王以其頭為飲器裴氏注彼引韋昭云飲器椑榼也晉/灼曰飲器虎子也皆非椑所以盛酒耳非用飲者晉氏)¶
(以為褻器者以韓子吕氏春秋/竝云襄子漆智頭為溲杅故云)卒醳(上足律反下音/釋字亦作釋)漆¶
<pb:KR2a0003_WYG_021-4b>¶
身為癘(癘音賴賴惡癘疾病也凡漆有毒近之多患瘡/腫若賴病然故豫讓以漆塗身令其若癩耳然)¶
(厲賴聲相近古多假厲為賴今之癩字從疒故楚有賴/鄉亦作厲字戰國策説此亦作厲字呑炭為啞啞烏啞)¶
(反謂瘖病戰國策云漆身為厲滅髮去眉以變其容為/乞食人其妻曰狀貌不似吾夫何其音之甚相類也讓)¶
(遂吞炭以/變其音也)乃為所欲(謂因得/殺襄子)顧不易耶(顧反也耶不定/之辭反不易邪)¶
(言其/易也)吾所為者(劉氏云謂令/為癘啞也)所以為此者(言寧為厲而/自刑不可求)¶
(事襄子而行殺則恐傷人/臣之義而近賊非忠也)三躍而擊之(戰國策曰衣盡/血襄子回車之)¶
(輪未周而亡此不言衣出血者/太史公恐渉怪妄故略之耳)軹深井里人(地理志河/内有軹縣)¶
(深井軹縣/之里名也)嚴仲子(高誘曰嚴/遂字仲子)事韓哀侯(按聶政殺俠累/在列侯三年後)¶
<pb:KR2a0003_WYG_021-5a>¶
(次文侯後次哀凡三代哀侯六年為韓嚴所殺今言仲/子事哀侯恐非其實且太史公聞疑傳疑事難的據欲)¶
(使兩存故/表傳各異)韓相俠累(上古夾反下力追反按/戰國策俠累名傀也)有郄(戰國/策云)¶
(韓傀相韓嚴遂重於君二人相害/嚴遂拔趙以救解是有郄之由也)自暢(徐氏云一作賜/按戰國策作觴)¶
(近為/得也)甘毳(鄭氏音脆二/義相通也)降志辱身(言其心志與身本應/高潔今乃卑下其志)¶
(屈辱其身論語孔子謂/栁下惠降志辱身矣)未敢許人(禮記曰父母存/不許友以死)韓衞¶
間不甚逺(髙誘曰韓都潁川陽翟衞都/東郡濮陽故曰間不逺也)不能無生得(戰/國)¶
(策作無生情言所將人多或生異情故語泄此云生得/言將多人徃殺俠累後又被生擒而事泄亦兩俱通也)¶
刺殺俠累(戰國策曰政直入上階刺韓傀傀/走而抱哀侯聶政刺之兼中哀侯)注戰國策¶
<pb:KR2a0003_WYG_021-5b>¶
有東孟之會(按高誘曰東/孟地名也)為讎(徐注云一作難戰/國策譙周亦同)自皮¶
面決眼(皮面謂刃割其皮面欲令人不識決眼謂出/其眼睛戰國策作抉眼此決亦通音烏穴反)政¶
姊榮(榮其姊名也戰/國策無榮字)乃於邑(劉氏云煩/寃愁苦)察舉吾弟(按察/謂觀)¶
(察有志行乃舉之劉/氏云察猶選之也)重自刑(重音持用反重猶復也為/人報讎死乃以妾故復自)¶
(刑其身令/人不識)以絶從(從音蹤古字少假借無旁足而徐/氏為從坐非也劉氏亦音足松反)無¶
恙(爾雅云恙憂也楚辭云還及君之無恙風俗通云恙/病也凡人相見及通書皆云無恙又易傳云上古之)¶
(時草居露宿恙齧蟲也善食人/心故俗相勞云無恙恙非病也)濡忍(濡潤也人性濕潤/則能含忍故云濡)¶
(忍也若勇躁/則必輕死也)不重暴骸之難(重難竝如字重猶惜也/言不惜暴骸之為難也)其¶
<pb:KR2a0003_WYG_021-6a>¶
後二百二十餘年(徐氏據六國年表聶政去荆軻一百/七十年則為此傳率略而言二百餘)¶
(年亦當時/不能細也)荆軻(按贊論稱公孫季功董生為余道之/此傳雖約戰國策而亦别記異聞)衞¶
人謂慶卿(軻先齊人齊有慶氏則或本姓慶春秋慶封/其後改姓賀此下亦至衞而改姓荆荆慶聲)¶
(近隨在國而異其號耳卿者時人/尊重之號猶如相尊美亦稱子然)蓋聶(上古臘反/蓋姓聶名)目攝¶
之(攝猶整也謂不稱已意/用怒因視以攝整之也)魯句踐(魯姓句踐名也與越/王同或有意義俗本)¶
(踐作/賤非)擊筑(筑似琴有絃用竹/擊之取以為名)高漸離(漸音如字王義/之音哉廉反)鞠¶
武(上音麴又如/字人姓名也)欲批(白結反批/謂觸擊之)寒心(凡人寒甚則心戰/恐懼亦戰今以懼)¶
(譬寒言可/為心戰)禍必不振矣(振救也言禍及/天下不可救之)北購(戰國策作/講講和也)¶
<pb:KR2a0003_WYG_021-6b>¶
(今讀購與為燕媾同媾亦合也漢史媾講兩字/常雜今欲北與連和陳軫傳亦曰西購於秦也)蔽席(蔽/音)¶
(疋結反蔽/猶拂也)不棄其孤也(按無父稱孤時燕王尚在而丹/稱孤者或記者失辭或諸侯嫡)¶
(子時亦僭稱孤也又劉/向云丹燕王喜之太子)闚以重利(闚示也言/以利誘之)秦王貪(絶/句)¶
恣荆軻所欲(燕丹子曰軻與太子遊東宫池軻拾瓦投/鼁太子捧金丸進之又共乗千里馬軻曰)¶
(千里馬肝美即殺馬進肝太子與樊將軍置酒於華陽/臺出美人能鼓琴軻曰好手也斷以玉盤盛之軻曰太)¶
(子遇軻甚/厚是也)注方城縣有督亢亭(地理志廣陽國有薊縣/司馬彪郡國志曰方城)¶
(有督/亢亭)揕其胷(徐氏音丁鴆反揕謂以劍刺其胸也又/云一作抗抗苦浪反言抗推也其義非)搤¶
捥(上烏革反下烏亂反勇者奮厲必/先以左手扼右捥也捥古腕字)切齒腐心(切齒齒/相磨切)¶
<pb:KR2a0003_WYG_021-7a>¶
(也爾雅曰治骨曰切腐音輔亦爛也猶今/人事不可忍云腐爛然皆奮怒之音也)徐夫人(徐姓/夫人)¶
(名謂男/子也)焠之(焠染也總潰反謂/以毒藥染劍鍔也)忤視(忤者逆也五故反/不敢逆視言人畏)¶
(之甚/也)地圖柙(戸甲反柙/亦函也)操其室(室謂/鞘也)諸郎中(若人宿/衞之官)夏¶
無且(且即/餘反)王負劍(王劭曰古者帶劍上長拔之不出室/欲王推之於背令前短易拔故云王)¶
(負劍又燕丹子稱琴聲曰鹿/盧之劍可負而拔之是也)以擿秦王(擿與擲同古字/耳音持益反)¶
衍水(水名在/遼東)庸保(欒布傳曰賣庸於齊為酒家人漢書/作酒家保按謂庸作於酒家言可保)¶
(信故云庸保鶡冠/子曰伊尹保酒)宋子(徐注云縣名屬鉅鹿/者據地理志而知也)從者(謂主/人家)¶
(之左/右也)家丈人(劉氏云謂主人翁也又韋昭云古者名男/子為丈夫尊婦嫗為丈人故漢書宣元六)¶
<pb:KR2a0003_WYG_021-7b>¶
(王傳所云丈人謂淮陽憲王外王母即張博/母也故古詩曰三日斷五疋丈人故言遲)久畏約(約/謂)¶
(貧賤儉約既為庸保常畏人故云/畏約所以論語云不可以久處約)乃矐(海各反一音角/説者云以馬屎)¶
(燻令/失明)鉛置(按劉氏云鉛為挺著/筑中令重以擊人)筑扑(普卜反/扑擊也)不講於刺¶
劍(按不講謂/不論習之)天雨粟馬生角(燕丹子曰丹求歸秦王曰/鳥頭白馬生角乃許耳丹)¶
(乃仰天歎烏頭即白馬亦生角風俗通及/論衡皆有此説仍云廏門木烏生肉足)較然(較明/也)¶
李斯列傳第二十七¶
楚上蔡人(地理志汝南上蔡縣云古蔡國武王弟叔度/所封至十八代至平侯徙新蔡二蔡皆屬汝)¶
(南後二代至昭侯徙下蔡屬沛/六國時為楚地故曰楚上蔡)鄉小史(劉氏云掌/鄉文書)遊者¶
<pb:KR2a0003_WYG_021-8a>¶
主事(言萬乘爭雄之時遊説者可以立功成名當得典/主事務也劉氏云遊歴諸侯當覓强主以事之於)¶
(文紆/回非)此禽鹿視肉(禽鹿猶禽獸也言禽獸但知視肉而/食之莊子及蘇子曰人而不學譬之)¶
(視肉而食此揚子法言曰人而不學如禽何異言不/能遊説取榮貴既如禽獸徒有人面而强能行耳)非¶
世(非者譏也所謂/處士横議也)胥人去其幾也(胥人猶胥吏小人也/去猶失也幾者動之)¶
(微以言君子見幾而作不俟終日小人不識動/微之會故每失時也劉氏云解幾為强非也)而遂忍¶
之(言因諸侯有瑕舋則忍心而/翦除故我將説秦以并天下)竈上騷除(騷音掃言秦/欲并天下若)¶
(炊婦掃除竈上之/不淨不足為難)一切逐客(一切猶一例言盡逐故也/言切者譬若利刀之割一)¶
(運斤無不斷者解漢書/為權時義亦未得也)得百里奚於宛(秦本紀云晉獻/公以百里奚為)¶
<pb:KR2a0003_WYG_021-8b>¶
(秦穆夫人媵於秦奚亡/走宛楚鄙人執之是也)迎蹇叔於宋(秦紀又曰百里奚/謂穆公曰臣不如)¶
(臣友蹇叔蹇叔賢而代莫知穆公厚幣/迎之以為上大夫今云於宋未詳所出)來丕豹公孫支¶
於晉(丕豹自晉奔秦左氏傳有明文公孫支所謂/子桑也是秦大夫而云自晉來亦未見所出)并國¶
二十(秦本紀穆公用由余謀伐戎王益國十二開地千/里遂霸西戎此都言五子之功故云并國二十或)¶
(易為十/二誤也)惠王用張儀拔三川并巴蜀(按惠王從之果滅/蜀儀死後武王欲)¶
(通車三川令甘茂伐宜陽今並云張儀為相雖錯滅/蜀茂通三川皆歸功於相又三川是儀先伐故也)包¶
九夷制鄢郢(九夷即屬楚之夷也地理志南郡江陵/縣云故楚郢都又宜城縣云故鄢也)蠶¶
食(高誘注淮南子云/蠶食盡無餘也)大阿之劍(越絶書曰楚王召歐冶/子干將作鐵劍三故一)¶
<pb:KR2a0003_WYG_021-9a>¶
(曰干將二曰莫/邪三曰大阿也)注纎離蒲梢(皆馬名徐氏據/孫卿子而為説)駃騠(决提/二音)¶
(周書曰正北以駃騠為獻廣雅曰馬屬也/郭景純注上林賦生三日而超其母也)充下陳(下陳/猶後)¶
(列也晏子曰有二女/願得入身於下陳也)宛珠之簪傅璣之珥(宛音於阮反/傅音附宛謂)¶
(以珠宛轉而裝其簪傳璣者以璣傳著於珥珥者瑱也/璣是珠之不圓者或云宛珠隨珠也隨在漢水之南宛)¶
(亦近漢故云宛傅璣者女飾也言女/傅之珥以璣為之並非秦所有物也)隨俗雅好(謂閑雅/變化而)¶
(能通/俗也)擊甕叩缶(說文云甕汲缻也於貢反缶瓦器/也秦人鼓之以節樂缻音甫有反)太山¶
不讓土壤(管子曰山不辭土石故能成其高文/子曰聖人不讓負薪之言以廣其名)以資敵¶
國(資猶/給也)藉寇兵而齎盜糧(藉音積夜反齎音子奚反說/文曰齎持遺也齎或為資義)¶
<pb:KR2a0003_WYG_021-9b>¶
(亦/通)以重陛下(重音逐用反/重者再也)别白黑(劉氏云前時國異政/家殊俗人造語莫辨)¶
(其真今乃分/别白黑也)定一尊(謂始皇并六國定天下/海内共尊立一帝故云)所税駕也¶
(税駕猶解駕言休息也李斯言已今日富/貴已極然未知向後吉凶止泊在何處)能薄而材譾¶
(音義云宰殄反劉氏將淺反則譾亦淺/義古人語自有重輕所以文字有異)而庶幾(斯言忠/臣之節)¶
(本不避死言已今日/亦庶幾盡忠不避死)水搖者萬物作(水搖者謂冰泮而/水動也是春時而)¶
(萬物皆/生也)斯其猶人哉(言我今日猶是人人道守順豈/能為逆謀故下云安足與謀)矺¶
死(矺音宅與磔同古今字異/耳磔謂裂其支體而殺之)粢糲(粢音資糲音郎葛反/粢者稷也糲者麄粟)¶
(飯/也)采椽(采木名即/今之櫟木)不觳於是(觳音學爾雅云觳盡也監/門下人飯猶不盡此若徐)¶
<pb:KR2a0003_WYG_021-10a>¶
(氏云一作轂轂推也則/字宜作較鄒氏音角)恣雎(上資二反下呼季反恣睢/猶放縱也謂肆情恣縱也)¶
格虜(格强扞也虜奴𨽻也言嚴/整之家本無格扞奴僕也)布帛尋常庸人弗釋(八/尺)¶
(曰尋倍尋曰常以言其少也庸人弗釋尋常者謂庸人/見則取之而不釋以其罪輕故下云罰不必加則庸人)¶
(弗釋尋/常是也)鑠金百溢(爾雅鑠美也言百溢之美金在於地/雖有盜跖之行亦不取者為其財多)¶
(而罪重也故下云搏必/隨手刑盜跖不搏也)盜跖弗搏(搏猶攫也取也凡鳥/翼擊物曰搏足取曰)¶
(攫故人取物/亦謂之搏)峭塹(峭峻也高也七笑反塹音漸以言峭/峻則難登故樓季難五尺之限平塹)¶
(則易陟故跛/䍧牧太山也)則舍(舍猶廢也止也言為人主不能行聖/人督責之術則已廢止何為勤身苦)¶
(心為天下所役何哉/可不哀邪言非也)拂世磨俗(上音扶弗反磨音莫何/反拂世葢言與弋情乖)¶
<pb:KR2a0003_WYG_021-10b>¶
(戾磨俗言磨礪/於俗使從己)阿房(旁音一/如字)少我且固我(謂以我幼故/輕我也云固)¶
(我者一云以我為/短少且固陋於我)韓玘(亦作起竝音怡韓大夫弑其君/悼公然韓無悼公或鄭之嗣君)¶
為韓安相也(按表韓玘事昭侯昭侯已/下四代至王安其説非)始皇弟子嬰(劉/氏)¶
(云弟字誤當為孫/子嬰二世兄子)¶
蒙恬列傳第二十八¶
恬嘗書獄文學(謂恬嘗學獄法遂/作獄官典文學)蒙驁(音敖又鄒氏/音五到反)生¶
隠宫(劉氏云葢其父犯宫刑妻子沒為官奴婢妻後野/合所生子皆承趙姓竝宫之故云兄弟生隠宫謂)¶
(隠宫者宦/之謂也)北走(音奏然走猶向也鄒氏音/趣趣亦向義於字則乖)而俞弗立(俞/即)¶
<pb:KR2a0003_WYG_021-11a>¶
(踰也音臾謂知太子賢/而踰久不立是不忠也)曲宫(曲姓/宫名)臣少宦順幸沒世(䝉/毅)¶
(言已少事始皇順意因䝉幸/至始皇沒世可謂知上意)是以籍於諸侯(言其惡聲/狼籍布於)¶
(諸國而劉氏曰諸侯皆/記其惡於吏籍非也)必參而伍(參謂三卿五即五/大夫欲參伍更議)故¶
曰過可振而諫可覺(此故曰者必先志有此言䝉恬引/之以成説也今不知出何書耳振)¶
(者救也然語亦倒以言前人/受諫可覺則其過乃可救)¶
　¶
　¶
　¶
<pb:KR2a0003_WYG_021-11b>¶
　¶
　¶
　¶
　¶
　¶
　¶
　¶
　史記索隠卷二十一¶
