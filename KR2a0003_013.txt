# -*- mode: mandoku-view; -*-
#+TITLE: 史記索隱
#+DATE: 2015-08-24 22:19:21.893399
#+PROPERTY: ID KR2a0003
#+PROPERTY: BASEEDITION WYG    
#+PROPERTY: JUAN 卷十三
<pb:KR2a0003_WYG_013-1a>¶
欽定四庫全書¶
　史記索隠卷十三¶
　　　　　　　　　　　　唐　司馬貞　撰¶
趙系家第十三¶
季勝生孟増是為宅臯狼(按如此説是名孟增號宅臯/狼而徐廣云或曰臯狼地名)¶
(在河西按地理志臯狼是西河郡之縣名葢/孟增幸於成王成王居之於臯狼故云臯狼)取驥之乗¶
匹(言造父取八駿品其色齊其力/使馴調也竝四曰乗竝兩曰匹)見西王母(穆天子傳/曰穆王與)¶
(西王母觴於瑤池之上作歌是樂而忘歸也譙周不信/此事而云余嘗聞之代俗以東西陰陽所出入宗其神)¶
<pb:KR2a0003_WYG_013-1b>¶
(謂之王父母或曰地/名在西域有何見乎)攻徐偃王(譙周曰徐偃王與楚文/王同時去周王逺矣且)¶
(王者行有周衞豈聞亂而獨長駈/日行千里乎竝言此事非實也)五世生趙夙夙生共¶
共生孟孟生衰(系本云公明生共孟及趙夙夙生成季/衰衰生宣孟盾在左傳云趙夙弟而此)¶
(系家云共孟生衰譙/周亦以此為誤耳)賜趙夙耿(杜預曰耿今河東/皮氏縣耿鄉是)趙衰¶
為原大夫(系本云成季徙原宋/忠云今鴈門原平縣)太子母(穆嬴/也)晉景公(成/公)¶
(之子/名據)更立襄公曾孫周是為悼公(徐廣云年表云襄公/孫也晉系家襄公少)¶
(子名/周)生景叔(系本云景/叔名成)公孫支與子輿(二子秦大夫/公孫支子桑)范¶
魁之西(范魁地名不知/所在葢趙地)胄女孟姚(即姓嬴呉廣之女姚/姓孟字也七代孫武)¶
<pb:KR2a0003_WYG_013-2a>¶
(靈王/也)吾有所見子晰也(簡子見當道者乃寤曰嘻是吾/前夢所見知其名曰子晰者)¶
籍秦(據系本晉大夫籍/游之孫籍談之子)范氏(系本云范氏晉大夫隰叔/之子士蒍之後蒍生成伯)¶
(缺缺生武子會會生文叔燮燮生/宣叔匄匄生獻子鞅鞅生吉射)中行氏(系本云晉大/夫逝敖生桓)¶
(伯林父林父生宣伯庚宿庚宿生獻伯偃偃生穆伯呉/呉生寅本姓荀自荀偃將中軍晉改中軍曰中行因氏)¶
(焉元與智伯同祖逝/遨故智氏亦稱荀)智瑶(系本云逝遨生莊子首首生/武子罃罃生莊子朔朔生悼)¶
(子盈盈生文子櫟櫟生/宣子申申生智伯瑶)荀櫟(智文/子)韓不佞(韓簡/子)魏哆(魏/簡)¶
(子系本/名取)二子(范吉射/荀寅也)中行文子(荀寅/也)范昭子(范吉/射也)昭公¶
曾孫驕(驕懿公也或作哀公其大/父雍即昭公少子號藏子)張孟同(按戰國策作/張孟談談者)¶
<pb:KR2a0003_WYG_013-2b>¶
(史遷之父名/遷例改為同)代成君子浣立(代成君名周伯魯之子系/本云代成子起起即襄子)¶
(之子無伯/魯非也)治中牟(此趙中牟在河/北非鄭之中牟)襄子弟桓子(系本云/襄子子)¶
(桓子與/此不同)中山武公初立(按中山古鮮虞國姬姓也系本/云中山武公居顧桓公徙靈夀)¶
(為趙武靈王所滅不言誰之子孫徐廣云中武/公西周桓公之子亦無所據葢未能得其實耳)槍石二¶
人(槍七羊反槍/與石二人名)弟武公立(譙周云系本及説趙語/者竝無其事葢别有據)魏獻¶
榮椽因以為檀臺(劉氏云榮椽葢地名其中有一髙處/可以為臺非也按榮椽是良材可為)¶
(椽斲飾有光榮所以魏獻/之故趙因用之以為檀臺)肅侯(系本/名語)子武靈王立(名/雍)召¶
公子職為燕王(燕系家無其事葢是疎也今此云使樂/池送之必是慿舊史為説且紀年之書)¶
<pb:KR2a0003_WYG_013-3a>¶
(其説又同則裴駰/之解得其㫖矣)孟姚也(孟姚呉廣女也廣舜之後故/上文云余思虞舜之勲故命)¶
(其胄女孟姚以配而七代之孫是已然舜後封虞在河/東太陽山西上虞城是亦曰呉城虞呉音相近故舜後)¶
(亦姓呉非獨太/伯虞仲之裔)錯臂(錯臂亦文身謂以丹青錯畫其臂/孔衍作右臂左衽謂右袒其臂也)¶
使紲謁之叔(為/句)甌越之人(劉氏云今珠崖儋耳/謂之甌人是有甌越)三胡(林/胡)¶
(樓煩東胡/是三胡也)且服奇者志淫(按鄒魯好長纓是奇服非其/志皆淫僻也而有孔門顔冉)¶
(之屬豈是/無奇行哉)俗僻者人易(言方俗僻處山谷而人皆改易/不通大化則是呉越無秀士何)¶
(得有延州來及/大夫種之等)至寜葭(一作蔓葭縣/名在中山)而籍之(籍録也謂/當時即記)¶
(録書之/於籍)二十五年恵后卒(按謂武靈之前后太子章之/母恵文王之嫡母也恵后卒)¶
<pb:KR2a0003_WYG_013-3b>¶
(後呉娃始當正室至孝成二年稱恵文后卒是也/而下文又云孟姚卒後何寵衰欲并立亦誤也)主父¶
開之(開謂開門而納之俗本亦作聞字者非/也譙周及孔衍皆作閉之閉謂之藏也)探爵&KR1145;而¶
食之(按曹大家云&KR1145;雀子/也生受哺者謂之&KR1145;)梗陽(地理志云太原榆次有/梗陽鄉與杜預所據小)¶
(别/也)十四年樂毅将趙秦韓魏燕攻齊(按年表及韓魏等/系家五國攻齊在)¶
(明年然此下文十五年重撃齊/是此文為得葢此年同伐齊耳)老婦恃輦而行耳(按束/晳云)¶
(趙恵文王何者呉廣之甥娃嬴之子也如系家計之則/武靈王十六年夢呉娃而納之至二十七年王薨及恵)¶
(丈三十二年卒考成王元年遣長安君若娃年二十入/王宫至此亦年六十左側亦可稱老而束廣㣲言太后)¶
(纔三十有/奇者誤也)信期曰(即下文/髙信也)公主死(葢呉娃女恵/文王之姉)以徳與¶
<pb:KR2a0003_WYG_013-4a>¶
國(與國趙也秦趙今為與國秦徵兵韓帥/之共趙伐齊以威聲和趙是以徳與國)上佼(佼猶/行也)燕¶
周(趙人為/趙將)歐代(東胡叛趙駈略/代地人衆以叛)燕相公孫操弑其王(按/樂)¶
(資云其王/即恵王也)子義聞之(子義趙/之賢人)長安君(孔衍云恵文后之/少子也趙亦有長)¶
(安今其地闕/趙上黨亦然)信梁(秦将/也)太子死(趙之太子/也史失名)徒父祺出(趙/大)¶
(夫名/祺)廥燒(積芻藁之處/為火所燒)以尉文相國(尉文葢地名或曰/尉官文名謂以尉)¶
(文所食之地以封亷頗/也古文質略文省耳)栗腹卿秦(二人皆燕/将姓名)十四年平¶
原君趙勝死(按年表在/十五年也)趙與燕易(音亦謂與燕/換易縣也)幽繆王¶
遷(徐廣云系本年表及古史考皆云今王遷無諡今唯/此獨稱幽繆王者葢秦滅趙之後人臣竊追諡之太)¶
<pb:KR2a0003_WYG_013-4b>¶
(史公或别有所見/故得而記之耳)¶
魏系家第十四¶
畢公髙與周同姓(左傳富辰説文王之子十六國有畢/原郇豐言畢公是文王之子此云與)¶
(周同姓似不用左氏之説/馬融亦云畢毛文王庶子)卜偃曰(晉掌卜大/夫郭偃也)生魏武子¶
(左傳武子名犨系本云畢萬生芒季芒季生/武仲州州與犨聲相近字異耳代亦不同)生悼子徙¶
治霍(系本云武仲生莊子絳無悼子又系本居篇曰魏/武子居魏悼子徙霍宋忠曰霍今河東彘縣也則)¶
(是有悼子系本卿大夫代自/脱耳然魏今河北魏縣是也)生魏絳(諡昭子系本云莊/子文錯也居篇又)¶
(曰昭子徙安邑/亦與此文同也)僇辱楊子(左傳曰戮/楊干之僕)生魏嬴嬴生獻子(系/本)¶
<pb:KR2a0003_WYG_013-5a>¶
(云獻子名荼荼莊/子之子無魏嬴)獻子生魏侈(侈他本亦作哆葢哆字/誤而代數錯也按系本)¶
(獻子生簡子取取生襄子多而左傳云魏/曼多是也則侈是襄子中間少簡子一代)魏侈之孫曰¶
魏桓子(系本云襄子/生桓子駒)桓子之孫曰文侯都(系本云桓子/生文侯斯其)¶
(傳云孺子&KR1506;是魏駒之/子與此系代亦不同也)趙簡子(趙/鞅)中行文子(荀/寅)范獻子¶
(范吉/射)韓康子(名/䖍)趙襄子(名無/恤)智伯(智瑶也本姓/荀亦曰荀瑶)韓武子¶
(系本武子名/啟章康子子)子擊生子罃(乙耕反擊武侯/也罃恵王也)河内(按大河/在鄴東)¶
(故名鄴/為河内)三十五年秦復侵我陰晉(按年表作齊侵陰晉/秦本紀云恵王六年)¶
(魏納陰晉更名曰寜秦/徐氏云今之華陰也)三十八年秦敗我武下得其将¶
<pb:KR2a0003_WYG_013-5b>¶
識(識将名也/武下魏地)文侯卒(三十八年卒紀/年云五十年卒)武侯元年趙敬侯¶
初立(按紀年魏武侯之元年當趙列侯之/十四年不同也又系本敬侯名章)二年城安邑¶
王垣(按紀年十四年城洛陽及安邑王垣/徐廣云垣縣在王屋山故曰王垣)翟敗我于澮¶
(古外反于澮/於澮水之側)齊威王初立(按紀年齊幽公之/十八年而威王立)十六年武¶
侯卒(按紀年武侯/二十六年卒)公孫頎(音/祈)韓懿侯(哀侯/之子)趙成侯(系本/云成)¶
(侯名/種)子罃與公子緩爭為太子(按紀年武侯元年封公/子緩趙侯種韓懿侯伐)¶
(我取蔡而恵王伐趙圍濁陽七年公/子瑗如邯鄲以作難是説此事矣)故曰君終無適子¶
(此葢古人之言及/俗説故云故曰)三年齊敗我觀津(田完系家云敗魏/於濁津而圍恵王)¶
<pb:KR2a0003_WYG_013-6a>¶
(恵王請獻/觀以和解)六年伐取宋儀臺(按年表作義臺然義臺見/莊子司馬彪亦曰臺名郭)¶
(象云義/臺靈臺)中山君相魏(按魏文侯滅中山其弟守之後尋/復國至是始令相魏其中山後又)¶
(為趙/所滅)十五年魯衛宋鄭來朝(按紀年魯恭侯宋桓侯衛/成侯鄭釐侯來朝皆在十)¶
(四年是也鄭釐侯者韓昭侯也韓/哀侯滅鄭而徙都之改號曰鄭)三十年與齊人戰敗¶
於馬陵(徐廣曰在元城按紀年二十八年與齊田朌戰/于馬陵上二年魏敗韓馬陵十八年趙又敗魏)¶
(桂陵與馬/陵異處)三十一年秦趙齊共伐我(按紀年二十九年/五月齊田朌伐我)¶
(東鄙九月秦衛鞅伐我西鄙十月邯鄲伐我北鄙/王攻衛鞅我師敗績是也然言二十九年不同)於是¶
徙大梁(紀年以為恵王/九年葢誤也)三十六年恵王卒(按紀年恵成/王三十六年)¶
<pb:KR2a0003_WYG_013-6b>¶
(改元稱一/年未卒也)子襄王立(系本襄/王名嗣)子哀王立(按系本襄王生/昭王無哀王葢)¶
(脱一代耳而紀年説恵成王三十六年又稱後元一十/七年卒今此文分恵王之厯以為二王之年又有哀王)¶
(凡二十二年紀事甚明葢無足疑而孔衍叙魏語亦有/哀王葢紀年之作失哀王之代故分襄王之年為恵王)¶
(後元即以襄王之/年包哀王之代耳)樗里子(秦昭王弟疾居/樗里因號焉)犀首(犀首官/名即公)¶
(孫/衍)岸門(徐廣云潁陰有岸門亭劉氏/云河東皮氏縣有岸頭亭也)六年秦求立公子¶
政(魏公/子也)八年伐衛(紀年云八年/翟章伐衛)昭魚(昭奚/恤也)薛公(田文/也)魏¶
章(章為魏将/後又相秦)太子之自相(太子即/襄王也)陽晉封陵(紀年作晉/陽封谷)¶
二十三年哀王卒(按汲冢紀年終於哀王二十年/昭王三年喪畢始稱元年耳)子昭¶
<pb:KR2a0003_WYG_013-7a>¶
王立(系本昭/王名遫)芒夘以詐重(謂夘以智詐/見重於魏)子安釐王立(系/本)¶
(安僖王/名圉)郪丘(七絲反/又音妻)中旗馮琴(按戰國策作推琴者春/秋後語作伏琴而韓子)¶
(作推琴説苑作/伏瑟文各不同)願王之勿易也(以豉/反)唐雎(七餘/反)足以為¶
與也(與謂許與為/親而結和也)騎危(上音奇危棟上也禮云中/屋履危葢昇屋以避兵)與大¶
梁鄴(戰國策鄴作/鄰字為得)是復閼與之事(復音扶富反謂前年/秦韓相攻閼與而趙)¶
(奢破/秦軍)道涉谷(道猶行也涉谷是徃楚之險路從秦向/楚有兩道涉谷是西道河内是東道)垝¶
津(在河北音/九毁反)所攻甚難(攻亦作致戰國策見作/致軍言致軍糧難也)邢丘城¶
(按戰國策云邢丘/安城此少安字耳)河内共汲(汲亦作波波及汲/皆縣名俱屬河内)聴使(上/平)¶
<pb:KR2a0003_WYG_013-7b>¶
(聲下/去聲)從林鄉軍(劉氏云林地名葢春秋時鄭地之棐/林在大梁之西北徐廣云在宛陵也)五¶
入囿中(囿即圃田圃田鄭藪屬魏徐廣/云一作城而戰國策作國中)文臺隳(文臺臺/名列士)¶
(傳曰𨼆隠陵君/施酒文臺也)垂都焚(垂地名有廟曰/都竝魏邑名)異日從之不成也¶
(從音足/松反)秦撓之以講(橈音尼孝反謂韓被秦之兵撓/擾已經三年云欲講説與韓和)識¶
亡不聴(識猶知也故戰國策/云韓知亡猶不聴也)故臣願以從事(從音足松/反從事言)¶
(信而事王也/戰國策亦然)趙挾韓之質(言韓以質子入趙則/趙挾韓質而親韓也)韓必効¶
之(効猶致也謂致/故地於趙也)或為增謂秦王(按戰國策作蘇秦/為公子增謂秦王)公¶
孫喜(戰國策作/公孫衍)太子增立是為景湣王(系本云安釐王/生景湣王午)¶
<pb:KR2a0003_WYG_013-8a>¶
説者皆曰魏以不用信陵云云雖得阿衡之徒曷益乎¶
(按譙周曰以予所聞所謂天之亡者有賢而不用也如/用之何有亡哉使紂用三仁周不能王況秦虎狼乎)¶
韓系家第十五¶
韓之先與周同姓(按左氏傳云邘晉應韓武之穆是武/子之子故詩稱韓侯出祖是有韓而)¶
(先滅今據此文云其後裔事晉封于韓原曰韓武子則/武子本是韓侯之後晉又封之於韓原即今之馮翊韓)¶
(城是也然按系本及左傳舊説皆謂韓萬是曲沃桓叔/之子即是晉之支庶又國語叔向謂韓宣子能修武子)¶
(之徳起再拜謝曰自桓叔已下嘉吾子之賜亦言桓叔/是韓之祖也今以韓侯之後别有桓叔非闗曲沃之桓)¶
(叔如此則與太史/公之意亦有違)武子後三世(系本云萬生賕伯賕伯/生定伯簡簡生輿輿生)¶
<pb:KR2a0003_WYG_013-8b>¶
(獻子/厥)宣子徙居州(宣子名起州今/在河内是也)貞子徙平陽(系木作/平子名)¶
(須宣子子也又云景子居平陽平/陽在山西宋忠曰今河東平陽縣)簡子代(徐廣云史記/多無簡子莊)¶
(子而云貞子生康子班氏亦同按系本有簡子/名不信莊子名庚趙系家亦有簡子名不佞)康子(名/虎)¶
武子(名啟/章)子景侯立(紀年及系本皆/作景子名處)子列侯取立(系本/作武)¶
(侯/)列侯三年聶政殺韓相俠累(戰國策作殺韓傀髙/誘曰韓傀俠侯累也)列¶
侯子文侯立(按紀年無文侯/系本無列侯)哀侯二年滅鄭(按紀年魏/武侯二十)¶
(一年韓滅鄭哀侯入于鄭二十二年晉桓公邑哀侯于/鄭是韓既徙都因改號曰鄭故戰國策謂韓恵王曰鄭)¶
(恵王猶魏徙大/梁稱梁王然也)六年韓嚴弑其君哀侯而懿侯立(按年/表懿)¶
<pb:KR2a0003_WYG_013-9a>¶
(侯作莊侯又紀年云晉桓公邑哀侯于鄭韓山堅賊其/君哀侯而立韓若山若山即懿侯也則韓嚴為韓山堅)¶
(也而戰國策又有韓仲/子名遂又恐是韓嚴也)韓姬弑其君悼公(紀年姬亦作/玘竝音羊之)¶
(反姬是韓大夫而王劭/亦云不知悼公何君也)二十六年昭侯卒(按紀年鄭昭/侯武薨次威)¶
(侯立威侯七年與邯鄲圍襄陵五月梁恵王會威侯于/巫沙十月鄭宣王朝梁不見威侯之卒下敗韓舉在威)¶
(侯八年而此系家即以為宣恵王之年又上有殺悼公/悼公又不知是誰之諡則韓㣲小國史失代系故此文)¶
(及系本不同葢/亦不可復考)八年魏敗我将韓舉(韓舉則是韓将不/疑而紀年云韓舉)¶
(趙将葢舉先為趙将後入韓又紀年/云其敗當韓威王八年是不同也)敗我修魚(地/名)韓将¶
䱸申差(䱸申差二将䱸/音瘦亦作鯁)公仲(韓相國/名侈)一易二之計(一謂/名都)¶
<pb:KR2a0003_WYG_013-9b>¶
(也二謂使不伐韓/而又與之伐楚也)警公仲之行(警戒也戰/國策作衞)将西購於秦¶
(戰國策作講講亦/謀議與購求意通)韓不能聴我(言韓王信楚之救雖不/能聴待楚救至折入於)¶
(秦猶徳/於楚也)韓之徳王也必不鴈行以來(言韓以楚必救己/已雖隨秦來戰猶)¶
(徳於王故不為鴈行而/來言不同心旅進也)以楚殉韓(殉從死也言/以死助韓)止公仲¶
之行(止不令/西之秦)丹陽(故楚都在/今均州)方城之外(方城楚之北境/之外北境之北)¶
(也/)殆不合矣(殆不合/於南鄭)以到之(到欺也猶俗云張到然/戰國策作勁勁强也)楚¶
陰得秦之不用也(言楚陰知秦不為公用/亦必易為公相支拒也)昭魚(戰國策/謂之昭)¶
(䱷/)言收璽(劉氏云詐言昭魚來秦欲得/秦官之印璽收即取之義也)芈戎(芈姓戎名/秦宣太后)¶
<pb:KR2a0003_WYG_013-10a>¶
(弟號新/成君)公叔伯嬰(按戰國策公叔伯嬰與蟣蝨及公子/咎竝是襄王子然伯嬰即太子嬰嬰)¶
(前死故咎與蟣蝨又爭立此取戰國策説伯嬰/未立之前亦與蟣蝨爭立故事重而文到也)為韓求¶
質子(令韓求楚更以别人/為質以替蟣蝨也)楚王聴入質子於韓(質子蟣/蝨也)¶
公又為秦求質子於楚(令芈戎敎秦於楚索韓所/送質子令入之於秦也)陳筮(徐/廣)¶
(云一作荃戰/國策作田荼)¶
田敬仲完系家第十六¶
陳厲公他(音徒何反此系家以他為厲公而左傳厲公/名躍陳系家又有利公躍利即厲也是厲公)¶
(名躍葢他是厲公之兄未踰年無諡今此云厲公他非/也他一名五父故經云蔡人殺陳他傳又云蔡人殺五)¶
<pb:KR2a0003_WYG_013-10b>¶
(父是/也)敬仲生穉孟夷(系术作夷孟思葢/穉是名孟夷字也)孟夷生湣孟莊¶
(系本作/閩孟克)注一作芷(昌改/反)以陳字為田氏(據如此云敬仲/奔齊以陳田二)¶
(字聲相近遂以為田氏應劭云始/食菜於田則田是地名未詳其處)欒逞(音盈史記/多作逞字)國恵¶
子(名/夏)髙昭子(名/張)子荼(音舒又/如字)槖中(音託槖中謂/皮槖之中)御鞅(御/官)¶
(也鞅名也亦/田氏之族)監止(上音如字又音苦/濫反監姓也名止)嫗乎采芑(言嫗之/采芑莱)¶
(皆歸入於田成子以/刺齊國之政将歸陳)子我者監止之宗人也(按齊系家/云子我夕)¶
(賈逵云即監止也尋其文意當/是監止今云宗人葢太史誤也)需事之賊(上音須需者/疑也疑必致)¶
(難故云事/之賊也)徐州(音舒徐州齊邑薛縣/是也非九州之徐)襄子盤(徐廣云一/作暨音許)¶
<pb:KR2a0003_WYG_013-11a>¶
(既反系/本作班)莊子曰(系本/名伯)自安平以東(按司馬彪郡國志北/海東安平六國時曰)¶
(安平則徐廣/云在北海是)成子有七十餘男(按鮑昱云陳成子有數/十婦生男百餘人與此)¶
(亦異然譙允南按春秋陳恒為人雖志大負殺君之名/至於行事亦修整故能自保固非茍為禽獸之行夫成)¶
(事在徳雖有姦子七十祗以/長亂事豈然哉言其非實也)莊子卒子太公和立(按紀/年齊)¶
(宣公十五年田莊子卒明年立田悼子卒乃次立田和/是莊子後有悼子葢立年無幾所以作系本及記史者)¶
(不得録也而荘周及鬼谷子亦云田成子殺齊君十二/代而有齊國今據系本系家自成子至王建之滅唯祗)¶
(十代若如紀年則悼子及侯剡即有十二/代乃與荘子鬼谷說同明紀年亦非妄)宣公五十一¶
年田會自廩丘反(紀年宣公五十一年公孫會以廩丘/叛於趙十二月宣公薨於周正為明)¶
<pb:KR2a0003_WYG_013-11b>¶
(年二/月)康公貸立(音土/代反)注伐魯取最(音祖/外反)伐衛取毌(毌音/貫古)¶
(國名衛之邑今作/毌者字殘缺耳)與魏文侯會濁澤(徐廣云康公十六/年葢依年表為説)¶
(而不省此上文貸立十四年又云明年會平陸/又三年會濁津則是十八年表及此注竝誤也)太公和¶
卒子桓公午立(紀年齊康公五年田侯午生二十二年/田侯剡立後十年齊田午弑其君及孺)¶
(子喜而為公春秋後傳亦云田午弑田侯及其/孺子喜而兼齊是為桓侯與此系家不同也)段干朋¶
(段干姓朋名也戰/國策作段干綸)田臣思(戰國策作田期思紀年謂/之徐州子期葢即田忌也)桓¶
公午五年秦魏攻韓求救於齊齊桓公召大臣而謀(謂/騶)¶
(忌段干朋如戰國策威王二十六年邯戰之役有此謀/臣耳又南梁之難在宣王二年有騶子田忌孫臏之謀)¶
<pb:KR2a0003_WYG_013-12a>¶
(戰國策又有張田其辭前後交互/是記史者所取名異故不同耳)六年救衛桓公卒(按/紀)¶
(年梁恵王十二年當齊桓公十八年後威/王始見則桓公十九年而卒與此不同)大弦濁以溫¶
者君也(按春秋後語溫字作春春氣温義亦相通也蔡/邕曰凡絃以緩急為清濁琴緊其弦則清縵其)¶
(絃則/濁)醳之愉(上音釋與下文舍/字竝同愉音舒也)得全全昌(按得全謂人/臣事君之禮)¶
(全具無失故云得全也全昌者謂/若無失則身名獲昌故云全昌也)謹毋離前(謂佩服此/言常無離)¶
(心目/之前)狶膏棘軸(狶膏猪脂也棘軸以棘木為車軸至滑/而堅也然而穿孔若方則不能運轉言)¶
(逆理反經也故下忌曰請/謹事左右言每事須順從)弓膠昔幹(音孤捍反昔久舊/也幹弓幹也徐廣)¶
(又曰一作乾考工記作㭊幹則㭊昔音相近言作弓/之法以膠被昔幹而納諸檠中則是以勢令合耳)而¶
<pb:KR2a0003_WYG_013-12b>¶
不能傅合疏罅(傅音附罅音五嫁反以言膠幹可以勢/暫合而久亦不能常傅合於疏罅隙縫)¶
(以言人臣自宜彌縫得所豈待拘以禮/制法式哉故下云請自附於萬人是也)大車不較(較者/校量)¶
(也言有常制若大車不較則車/不能載常任琴不能成五音也)魏王問曰王亦有寳乎¶
威王曰有(按韓嬰詩外傳以為/齊宣王其説異也)檀子者(檀子齊臣檀姓/子美稱大夫皆)¶
(稱子盼子田盼也黔夫及種/首皆臣名事悉具戰國策也)泗上十二諸侯(邾莒宋/魯之比)孫¶
子(孫臏/也)敗魏桂陵(在威王二/十六年)破魏馬陵(在宣王/二年)殺其大¶
夫牟辛(牟辛大夫姓字也徐廣曰一作夫人按年表亦/作夫人字王劭按紀年云齊桓公十一年殺其)¶
(君母宣王八年殺王后然則/夫人之字或如紀年之説)三十五年公孫閲(戰國策/作公孫)¶
<pb:KR2a0003_WYG_013-13a>¶
(閎/)謂成侯鄒忌曰(云/云)田忌聞之因率其徒攻臨淄求成¶
侯不勝而奔(按戰國策田忌前敗魏於馬陵因被構不/得入齊非是居齊歴十年乃出奔也是時)¶
(齊都臨淄且孟嘗列傳云田忌襲齊/之邊邑其言為得即與系家不同也)戰於南梁(晉太康/地理記)¶
(曰戰國謂梁為南梁者/别之於大梁少梁也)宣王二年戰南梁王召騶忌子¶
(按紀年威王十四年田朌伐梁戰馬陵戰國策南梁之/難有張田對曰早救之此云鄒忌者王劭云此時鄒忌)¶
(死已四年又齊威時未稱王故戰國策謂之田/侯今此以田侯為宣王又横稱騶忌皆謬矣)明年梁¶
恵王卒(按紀年梁恵王乃是齊湣王為東帝秦昭王為/西帝時此時梁恵王改元稱一年未卒也而系)¶
(家以其後即為魏襄王之年又以/此文當齊宣王時實所不能詳考)齊稷下學士復盛(劉/向)¶
<pb:KR2a0003_WYG_013-13b>¶
(别録曰齊有稷門齊城門也談説之士期會於其下齊/地記曰齊城西門側系水左右有講室趾徃徃存焉葢)¶
(因側系水出故曰稷門古側稷音相近耳又虞喜曰齊/有稷山立館其下以待游士亦異説也春秋傳曰莒子)¶
(如齊盟/于稷門)湣王地(系本/名遂)寡人弗能拔(能猶勝也言不勝其/拔故聴齊拔之耳)¶
逐張儀(逐隨/也)摶三國之兵(摶音團團謂握領/也徐作専亦通)三川(韓/也)公¶
令楚王(公謂/陳軫)執左券(券要也左不正也言我/以右執其左而責之)宋治不安¶
(戰國策作/宋地不安)結軼(軼音姪軼者車轍也言車轍/徃還如結也戰國策作結靷)淖齒(淖音/女敎)¶
(反/)周子(葢齊之謀臣史失名也戰國策以周子為蘇/秦而楚字皆作燕然此時蘇秦死已久矣)住¶
建共者客耶(音邪謂是建客邪客説建住言遂/乃失策令建遷共共今在河内也)用客之¶
<pb:KR2a0003_WYG_013-14a>¶
不詳也(謂不詳審用客/不知其善否也)比犯二君(比如字又頻律反二/君即悼公簡公也僖)¶
(子廢晏孺子鮑牧以乞故殺悼公而成/子又殺簡公故云田氏比犯二君也)¶
　¶
　¶
　¶
　¶
　¶
　¶
<pb:KR2a0003_WYG_013-14b>¶
　¶
　¶
　¶
　¶
　¶
　¶
　¶
　史記索隠卷十三¶
