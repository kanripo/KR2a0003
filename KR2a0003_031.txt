# -*- mode: mandoku-view -*-
#+TITLE: 史記索隱
#+DATE: 2015-09-23 09:41:20
#+PROPERTY: JUAN 31
<pb:KR2a0003_WYG_031-1a>¶
　讀史家多尚索隠宋諸儒尤推小司馬史記與小顔¶
　氏漢書如日月並炤故淳&KR3321;咸湻間官本頗多廣漢¶
　張介仲削去褚少孫續補諸篇以索隠為附庸尊正¶
　史也趙山甫病非全書取所削者别刋一帙澄江耿¶
　直之又病其未便流覽以少孫所續循其卷第而附¶
　入之雖桐川郡有三刻惟耿本最精余家幸藏桐川¶
　本有二擬從張本恐流俗染人之深難免山甫之嫌¶
　擬従耿本恐列三皇本紀為冠大非太史公象潤餘¶
<pb:KR2a0003_WYG_031-1b>¶
　而成嵗之數遂訂裴駰集解而重新焉每讀至舛逸¶
　同異處如宰我未嘗従田横之類輒不能忘情于小¶
　司馬幸又遇一索隠单行本子凡三十卷自序綴于¶
　二十八卷之尾後二卷為贊述為三皇本紀迺北宋¶
　秘省大字刋本晉亟正其譌謬重脱附于裴駰集解¶
　之後真讀史第一快事也倘有問張守節正義者有¶
　王震澤先生行本在古虞毛晉識¶
　按汴本釋文演注與桐川郡諸刻微有不同如鄭徳¶
<pb:KR2a0003_WYG_031-2a>¶
　作鄭𤣥劉氏作劉兆姓氏易曉其訛如詩含神霧援¶
　引書目豈得作時含神霧但樂彥通本作樂産未知¶
　何據高祖本紀中人乃以嫗為不誠欲笞之諸本皆¶
　然漢書作欲苦之茲本獨作欲告之此類頗多不敢¶
　妄改至如世家世本俱作系家系本避李唐諱也後¶
　人輒為改易小司馬能無遺憾耶晉又識¶
　¶
　¶
<pb:KR2a0003_WYG_031-2b>¶
　¶
　¶
　¶
　¶
　¶
　¶
　¶
　史記索隠後序¶

