# -*- mode: mandoku-view; -*-
#+TITLE: 史記索隱
#+DATE: 2015-08-24 22:19:21.762511
#+PROPERTY: ID KR2a0003
#+PROPERTY: BASEEDITION WYG    
#+PROPERTY: JUAN 卷五
<pb:KR2a0003_WYG_005-1a>¶
欽定四庫全書¶
　史記索隠卷五¶
　　　　　　　　　　　　唐　司馬貞　撰¶
三代系表第一(應劭云表者録其事而見之按禮有表/記而鄭𤣥云表明也謂事微而不著須)¶
(表明也故/言表也)¶
五帝三代之記(按此表依帝繫及帝系本其實敘五帝/三代而篇唯名三代系家者以三代代)¶
(系長逺宜以名篇且三代皆出自/五帝故敘三代要從五帝而起也)尚矣(劉氏猶久古也/大戴禮彼文云)¶
(黄帝/尚矣)余讀諜(音牒牒者紀系諡之書也下/云稽諸歴諜謂歴代之譜)五徳之傳(音/轉)¶
<pb:KR2a0003_WYG_005-1b>¶
(謂帝王更王以金木水火土之五徳傳次/相承終而復始故云終始五徳之傳也)以五帝繫諜¶
尚書(按大戴禮有五帝徳及帝繫篇葢太史公取此/二篇之諜及尚書集而紀黄帝以來為系表也)黄¶
帝生𤣥囂(按宋哀曰太史公書𤣥囂青陽是為少昊繼/黄帝立者葢少昊金徳王非五運之次故敘)¶
(五帝不/數之耳)𤣥囂生蟜極蟜極生帝嚳(黄帝/𤣥孫)顓頊生窮蟬(系/本)¶
(作窮係宋衷云/一云窮係諡也)顓頊生鮌鮌生禹(按漢書律歴志顓頊/五代而生鮌而此及)¶
(帝系皆云顓頊生鮌/是古史闕其代系也)帝予(音直吕反/亦作宁)帝槐(音回一音懐/系本作芬也)¶
帝芒(音亡一/作荒)帝泄(音薛/也)帝扃(古熒/字)帝厪(其靳反/又音勤)帝臯(宋/衷)¶
(云墓在/崤南陵)帝發(帝臯子也系本云帝臯生/發及履癸履癸一名桀)帝小甲大庚弟¶
<pb:KR2a0003_WYG_005-2a>¶
(按殷木紀及系木/皆云小甲太庚子)帝沃甲(系本云/開甲)帝廩辛(或作馮辛系/本紀作祖辛)¶
(誤也按上祖乙/巳生辛知非也)成王誦(或作/庸非)康王釗(克堯切/乂音招)康伯(康叔/子王)¶
(孫牟/父也)昭王瑕(音遐宋衷云昭王南伐楚辛由靡為右涉/漢中流而隕由靡承王遂卒不復周乃侯)¶
(其後于/西翟也)熊黮(吐感反又徒感反又杜/減反鄒氏又作㸃音)疌伯(音/捷)魏公(系本/作微)¶
(公名/弗其)共和(周召二公共相王室故曰共和皇甫謐云共/伯干王位以共國伯爵之君和其名也干王)¶
(位言篡也與史遷之/説不同葢異説耳)張夫子問褚先生(褚先生名少孫/元成間為博士)¶
(張夫子/未詳也)父皆黄帝子也(按上契及后稷皆帝嚳子此云/黄帝子者謂是黄帝之子孫耳)¶
(按嚳是皇帝曽孫而/契棄是𤣥孫故云也)契母(有娀氏女曰簡狄浴於𤣥丘/水出詩緯殷本紀云𤣥鳥翔)¶
<pb:KR2a0003_WYG_005-2b>¶
(水遺卵娀簡狄/取而吞之也)姜嫄(有邰氏之女也韋/昭云姜姓嫄字也)抱之山(上普交/反又如)¶
(字/也)遂生源也(言太伯之讓季歴居吳不反者欲使傳文/王武王撥亂反正成周道遂天下生生之)¶
(源本/也)蜀王黄帝後世(按系本蜀無姓相承云黄帝後且/黄帝二十五子分封賜姓或於蠻)¶
(夷葢當然也蜀王本紀云米提有男子杜宇從天而下/自稱望帝亦蜀王也則杜姓出唐杜氏葢陸終氏之𦙍)¶
(亦黄帝/後也)霍子孟(按系本吕霍國真姓後周武王封/其弟處於霍是姬姓亦黄帝後)終始¶
傳曰(葢謂五行䜟緯之/説若今之童謠言)時有嬰兒主(謂昭/帝也)郄行車(言霍/光持)¶
(政擅權逼帝令如/却行車使不前也)為臣言豈不偉哉(褚先生葢腐儒也/設主客引詩傳云)¶
(契棄無父及據帝系皆帝嚳之子是也而末引蜀王霍/光竟欲證何事而言之不經蕪穢正史輒云豈不偉哉)¶
<pb:KR2a0003_WYG_005-3a>¶
(一何/誣也)¶
十二諸侯年表第二(按篇言十二實敘十三者賤夷狄/不數吳乂霸在後故也不數而敘)¶
(之者闔閭霸/盟上國故也)¶
春秋厯譜諜(按劉杳云三代系表旁行邪上放周譜譜/起周代藝文志有古帝王譜又自古為春)¶
(秋學者有年厯代系譜諜之説故杜元凱作春秋/長厯及公子譜葢因於舊説故太史公得讀焉也)象箸¶
(鄒氏及劉氏皆音直慮反即筯也今按箕子云/為象箸者必為玉桮則箸者是樽也音治略反)箕子唏¶
(唏嗚歎聲音許既反又音希希亦聲餘/故記曰夫子曰嘻其甚也亦餼音也)惡聞其過(上烏/故反)¶
(下古卧反故國語厲王/止謗道路以目是也)遂奔于彘(彘地名在河東/後為永安縣也)挾王¶
<pb:KR2a0003_WYG_005-3b>¶
室(上音/協也)政由五伯(伯音霸五霸者齊桓公晉文/公秦穆公宋襄公楚莊王也)恣行(下/孟)¶
(切/)楚介江淮(介音界言楚以江淮/為界一云介者夾也)文去重(去羌吕反下/逐龍反言約)¶
(史記修春秋/去其重文也)其𫝊指(𫝊音逐/光反)鐸氏微(鐸椒所撰名鐸氏/微者春秋有微婉)¶
(之詞/故也)荀卿孟子公孫固韓非(荀况孟軻韓非皆著書自/稱子宋有公孫固無所述)¶
(此固齊人韓/固傳詩者)張蒼厯譜五徳(按張蒼著終/始五徳傳也)董仲舒(作春/秋繁)¶
(露/是)數家(上音疎具反謂陰/陽術數之家也)欲壹觀(音/官)諸要難(下奴/丹反)為成¶
學冶文者要刪焉(言表見春秋國語本為成學之/人欲覽其要故刪為此篇焉)周共¶
和元年(宣王少周召二公共相王室故曰共和宣王厲/王之子也徐氏云元年至敬王四十三年凡三)¶
<pb:KR2a0003_WYG_005-4a>¶
(百六十五年共和在春/秋前一百一十九年也)魯真公濞(系本作慎公摯鄒誕/本作慎公嚊真公伯)¶
(禽之/𤣥孫)齊武公夀(太公五代孫獻公子也宋衷曰武公十/年宣王大臣共行政號曰共和十四年)¶
(宣王/即位)晉靖侯宜臼(唐叔五代孫厲侯之子也宋/衷曰唐叔已下五代無年紀)秦仲(非/子)¶
(曽孫公伯之子宣王/命為大夫誅西戎也)楚熊勇(楚芈姓粥熊之後因氏熊/熊勇熊延之子熊繹十一)¶
(代/孫)宋釐公(微仲六代孫子惠公/覸音閑又下板反)衛釐侯(康叔七代孫頃/侯之子頃侯賂)¶
(周始命/為侯)陳幽公寧(胡公五/代孫)蔡武侯(蔡仲五/代孫也)曹夷伯(名喜/振鐸)¶
(六代/孫也)燕惠侯(召公奭九世孫/也立三十八年)共和十四年(二相還政宣/王稱元年也)¶
燕釐侯莊(徐應云一無莊字按燕失年/紀及名此言莊者衍字也)秦莊王其(其名/也按)¶
<pb:KR2a0003_WYG_005-4b>¶
(秦之先公並不/記名恐其非名)晉穆公生(按系家名費生成作㵒王系/本名弗生則生是穆公名)¶
蔡釐侯所(按系家釐/侯名所事)鄭桓公友(宣王母弟宣王二十二/年封之鄭立三十六年)¶
(與幽王俱死/犬戎之難也)曹惠公伯雉(一作/兕)齊莊公贖(劉氏音神欲/反系家及系)¶
(木並作贖又上成/公説系家作脱也)楚若敖(熊鄂子熊儀/也號若敖也)鄭武公滑突(滑/一)¶
(作掘並音/胡忽反)魯惠公弗生(系家作弗湟/系本作弗皇)楚甯敖(按系家若/敖子熊坎)¶
(立是為霄敖此作甯敖恐是霄字訛變/為甯也劉伯莊但隨字而音更不分析)楚蚡冒(鄒氏云/蚡一作)¶
(粉音債冒音亡/報反又音黙也)潘父殺昭侯(昭侯文侯仇之子系家云/晉大臣潘父殺昭侯迎曲)¶
(沃桓叔晉人攻之立昭/侯子平是為孝侯也)鄂侯郤(作都者誤也鄂邑/郤其名孝侯子也)魯隠¶
<pb:KR2a0003_WYG_005-5a>¶
公息(系家名息系/本名息故也)魯桓公允(一作兀五忽反/徐廣云一作軏)哀侯弟緡¶
(音/旻)弟他(音徒何反陳大夫/五父後立為厲公)楚杜敖囏(音艱系家作莊敖/劉音壯此作杜敖)¶
(劉氏云亦作堵堵壯聲相/近與系家乖不詳其由也)好城(上去/聲)人罷(音/皮)太子圉質¶
(晉惠公夷吾之子也圉/音禦質音致又如字也)泓之戰(穀梁傳戰於泓水之上/系家云十三年宋師大)¶
(敗公/傷股)王奔汜(似凡/兩音)趙成子(名/衰)欒貞子(名/枝)霍伯(先且居也/封之霍)¶
臼季皆卒(臼季胥臣也四大/夫皆在此年卒)圉邧(阮/音)晉靈公蜴(音亦系/家及左)¶
(傳名夷臯/此葢誤也)秦康公罃(音乙/耕反)宋昭公杵臼襄公少子(非也/按徐)¶
(廣云一曰成公大/子與系家同是也)取北徵(音澄葢今/之澄城也)取汜(音/凡)鄭成公睔¶
<pb:KR2a0003_WYG_005-5b>¶
(古囷反/悼公弟)楚康王略(系家/名招)棫林(音/域)敗楚于湛阪(地名也湛/音褚林反)¶
欒逞(晉大夫欒盈/此音如字也)景王元年(季札聘魯襄公二十九年/齊景公四年晉平公十四)¶
(年/)餘昧(音/秣)居鄆(音/運)宋景公頭曼(音/萬)囊瓦伐吳(囊瓦楚大/夫子常也)¶
(子囊/之孫)躁公(音竈秦/惠之子)會齊侯夾谷(司馬彪郡國志/在祝其縣西南)都鄀(音/若)¶
橐臯(縣名在/夀春也)捄陳(上音/救)弟鷔(五髙反/平公也)石傅逐君起(傅音/補亦)¶
(作旉/音敷)敬王四十三年卒(皇甫謐云四十四年當魯哀公/十八年二十七年卒齊平公四)¶
(年二十五年卒晉定公三十五年三十七年卒秦悼公/十四年子厲公立楚惠王章十二年五十七年卒宋景)¶
(公四十年十四年卒衛君起元年陳湣公楚滅之前年/蔡朔十四年十九年卒曹伯陽立十五年曹亡在敬王)¶
<pb:KR2a0003_WYG_005-6a>¶
(四十三年鄭聲公二十四年四十八年卒燕獻公十/六年二十八年卒吳王夫差十九年二十三年滅)¶
六國年表第三(六國魏韓趙楚燕齊并/秦凡七國號曰七雄)¶
太史公讀秦記(即秦國之史記也故下云秦燒書史/記尤甚獨有秦記又不載日月是也)臚¶
於郊祀(按臚字訓陳也出爾雅文以言秦是諸侯/而陳天子郊祀實僭也猶季氏旅泰山然)然世¶
異變成功大(以言人君制法當隨時代之/異而變易其政則其成功大)因舉而笑之¶
(舉猶/皆也)耳食(按言俗學淺識舉而笑/秦此猶耳食不能知味)踵春秋後(按此表起/周元王元)¶
(年春秋迄/元王八年)元王元年(元王名仁系本名赤敬王/子八年崩子定王介立也)秦厲共¶
公元年(悼公子三十四/年卒子躁公立)衛出公輒(二十一年季父黔逐/出公而自立曰悼公)¶
<pb:KR2a0003_WYG_005-6b>¶
(也/)二年晉定公卒(系本定公名午明年子/荘公錯立系本名鑒也)趙簡子(按系/家名)¶
(鞅文子武之孫/景叔成之子也)四十二(按簡子以頃公九年在位頃公/十四年卒而定公立定公明年)¶
(四十七年卒是四十三年為簡子在位之/年又至出公十七年卒在位六十年也)楚惠王章(十/三)¶
(年五十/七年)燕獻公(十七年二/十八年卒)齊平公驁(五年二十九年卒/已上當並元王元)¶
(年/)蔡景侯(按景字誤合作成侯徐廣不辨即言/或作成按景侯即成侯之髙祖父也)定王元¶
年(名介二十/八年崩)魯哀公(系本/名蒋)魯悼公(系本/名寧)蔡聲侯卒(名産/成侯)¶
(之子子/元侯立)鄭聲公(名勝獻公子也三十七年卒子哀/公易立八年煞弟丑立為共公)齊宣¶
公就匝(平公子立五十一/年卒子康公貸立)晉懿公驕(哀公忌之子/生幽公柳也)魏桓¶
<pb:KR2a0003_WYG_005-7a>¶
子(名/駒)韓康子(名/虎)趙襄子(名無恤三卿叛智伯晉/陽分其地始有三晉也)宋景公¶
卒(按系家景公元公子名頭曼已見十二諸侯表徐廣/云按左傳景公卒至此十九年謬矣景公立六十四)¶
(年卒公子持殺太子自立號昭公與前昭公杵臼又歴/五君相去略九十年故誤也昭公立四十七年悼公&KR0008;)¶
(立/)衛敬公(悼公黔/之子也)威烈王元年(名午考/王子)二年秦(靈公元/年生獻)¶
(公/)魏(文侯斯元年/生武侯摯也)韓(武子啟章元/年生景侯䖍)趙(桓公子嘉元年卒/襄子弟也明年國)¶
(人共立襄子/子獻侯浣也)威烈王二十三年(九鼎/震也)魏(文侯/斯)韓(景侯/䖍)趙¶
(烈侯籍三國/並初為侯)初以君主妻河(謂初以此年取他女為君/主君主猶公主也妻河謂)¶
(嫁之河伯故魏俗猶為河伯娶/婦葢其遺風殊異其事故云初)補龎城籍姑(按龎及籍/姑皆城邑)¶
<pb:KR2a0003_WYG_005-7b>¶
(之名修補者修/龎而城籍姑)秦惠公(簡公子/史無名)韓烈侯(名取系本/作武侯也)趙烈¶
侯(名/籍)取毌(音/館)安王(十六/年)秦出公(惠公子/元年)魏武侯(擊元/年)韓¶
文侯(元/年)趙敬侯(章元/年)田和始立為諸侯(田常曽孫二/年亦號太公)秦¶
獻公立(名師隰靈公大子誅出公/元年田和子桓公午立)魏敗我兔臺(土故反/字亦作)¶
(菟/也)晉伐到鱄陵(劉氏鱄音屬/沉反又音専)宋辟公(音璧辟公名辟兵/生剔成按宋後微)¶
(弱君薨未必有諡辟兵/其名也猶剔咸然也)韓莊侯(系家作估懿/侯系木無名)與秦過肜¶
(肜地名賜商君死肜地/劉氏云阡陌遒非也)趙肅侯(名/語)王赧(尼簡反宋衷云/赧諡也皇甫謐)¶
(云名/誕也)公子繇通(音由秦/公子)韓姬弑其君(姬一作&KR0008;同音怡/韓之大夫姓名也)¶
<pb:KR2a0003_WYG_005-8a>¶
(弑其君悼公按韓/無悼公所未詳也)唐昧(音/秣)屈匄(下葢音/楚大夫)芷陽(止音地/名近北)嫪¶
毐(上紀虬反/下如字)栗腹(人姓字/燕也)扈輒(人姓字趙将漢/亦别有扈輒也)鄱吾(音/婆)¶
(又音盤縣/名在常山)¶
秦楚之際月表第四(張晏曰時天下未定㕘錯變易不/可以年紀故列其月今按秦楚之)¶
(際擾攘僭篡運數又促/故以月紀事名表也)¶
號令三嬗(古禪字音市戰反三嬗/謂陳涉項氏漢髙祖矣)斯之亟(音已力反/亟訓急也)後¶
乃放殺(殺音弑謂湯放/桀武王討紂也)以徳若彼(即契后稷及秦襄/公文公穆公也)用¶
力如此(謂湯武/及始皇)銷鋒鏑(鏑音的注鍉字亦音的按秦銷/鋒鏑作金人十二以弱天下之)¶
<pb:KR2a0003_WYG_005-8b>¶
(兵/也)維萬世(維訓度謂訓度/令萬代安也)鄉秦之禁適足資賢者(上鄉/音向)¶
(許亮反謂秦前時之禁兵及不封樹諸侯適/足以資後之賢者即髙帝也言驅除患難耳)為天下雄¶
(指漢/髙祖)傳之所謂大聖(言髙祖起布衣卒傳/之天位實所謂大聖)秦二世元年¶
(七/月)楚隠王陳涉起(二月葛嬰立襄彊涉之二月也至戲/葛嬰殺彊五月周文死六月陳涉死)¶
(然涉起凡六月當/二世元年十二月)武臣為趙王(凡四月為李良所殺/當二世元年八月)項¶
梁號武信君(二世元年九月立至二年/九月章邯殺梁於定陶)齊王田儋立(二/世)¶
(二年六月章邯殺儋儋立十月死齊立田假二世二年/八月田榮立儋子市為王項羽又立市為膠東王封田)¶
(都為臨淄王安為濟北王田榮殺田市田安自立/為王羽擊榮平原人殺之田横立榮子廣為王也)沛公¶
<pb:KR2a0003_WYG_005-9a>¶
初起(凡十四月懐王封沛公/為武安侯将碭郡兵)韓廣為燕王(二世三年十/月破臧茶救)¶
(趙項羽封荼為燕王徙廣/封遼東王後臧茶殺韓廣)魏王咎在陳(四月咎自陳歸/立二年六月咎)¶
(自殺九月弟豹自立都平陽/後豹歸漢尋叛韓信虜豹)端月(二世二年正月也秦/諱正故云端月也)¶
秦王景駒立(秦嘉立之八/月項梁殺之)趙王歇立(張耳陳餘項羽立/為代王後漢滅歇)¶
(立張/耳也)六月(二世二年/六月也)楚懷王都盱台(故懷王之孫名心/也項梁之起諸侯)¶
(尊為義帝項/羽徒而殺之)韓王成立(項羽更王之不使就封數月殺/之立鄭昌為韓王降漢漢封韓)¶
(信為/王)二世三年九月(子嬰/為王)十月(髙祖至霸上稱元年/徐廣云嵗在乙未)十¶
二月(項羽至闗誅子嬰分天下主命十/八諸侯自稱西楚霸王都彭城)十八國楚分為¶
<pb:KR2a0003_WYG_005-9b>¶
四(西楚衡山臨/江九江也)趙為二(代/趙)齊為三(臨淄濟/北膠東)闗中為四(漢/雍)¶
(塞/翟)燕為二(燕遼/東)魏為二(魏/殷)韓為二(韓河/南)義帝元年(諸侯/尊懷)¶
(王為義帝項羽徙之於郴至十月項籍/使九江王布殺義帝漢王為舉哀也)衡山王(吳芮故/番君從)¶
(入闗/都邾)臨江王(共敖故楚柱/國都江陵)九江王(英布故楚/将都六也)常山王(張/耳)¶
(故趙相/都襄國)代王(歇趙王都代漢三年/滅立張耳為趙王也)臨菑王(田都故齊/將都臨菑)濟¶
北王(田安故齊/将都博陽)膠東王(田市故齊/王都即墨)漢王(故沛公/都南鄭)雍王(章/邯)¶
(故秦将/都廢丘)塞王(司馬欣故秦/長史都櫟陽)翟王(董翳故秦都/尉都髙奴也)燕王(臧茶/故燕)¶
(将都/薊也)遼東王(韓廣故燕王都無終漢/四年漢将韓信擊殺廣)西魏王(魏豹故魏/王都平陽)¶
<pb:KR2a0003_WYG_005-10a>¶
(豹從漢人叛韓信虜之/漢四年周苛殺豹也)韓王(韓成故韓王都/陽翟羽殺之)河南王(申/陽)¶
(故楚將/都洛陽)正月(髙祖及十二諸侯受封之月漢書異姓王/表云一月故應劭云諸侯王始受封之月)¶
(十三王同時稱一月以非元正故云一月/髙祖十月至霸上改元至此月漢四月)二月(應劭云/諸王始)¶
(都國之月十三/王同時稱二月)代王歇二十七月(趙歇前與趙王已二/十六月今從王代之)¶
(二月故云二十九月其膠東王市之前為齊王十九月/韓廣魏豹韓成五人並先為王已經多月故因舊月而)¶
(數/也)韓王成都陽翟(姚氏云韓成是項梁所立不與十七/國封此云十八王並項羽所命不細)¶
(區别又髙紀云項羽與成至彭城廢為侯又/殺之是不令就國當以陽翟為都而不之國)漢誅項籍¶
(在四年/十二月)五年正月(漢王更號皇帝/即位於定陶也)臨江王驩(漢虜之共/敖之子亦)¶
<pb:KR2a0003_WYG_005-10b>¶
(在四年/十二月)梁王(彭越/始封)長沙王(吳芮始/改封也)九月(虜臧荼漢書作/四年九月誤也)¶
(盧綰/始王)齊王信(五年正月/徙王於楚)¶
　¶
　¶
　¶
　¶
　¶
　史記索隠卷五¶
